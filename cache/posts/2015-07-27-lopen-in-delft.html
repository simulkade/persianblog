<p><img alt="delft" src="/20150727_080745369_HDR_small.jpg" /></p>
<p>چند وقت قبل از آسمان خوش‌رنگ دلفت گفته بودم. از آسمان زشت و تاریک و پرباد و بارانش هم باید گفت که همین اول صبح به آدم حال و هوای مرگ می‌دهد. روزهایی به شدت یک رنگ: خاکستری تیره.</p>
<p><img alt="delft" src="/20150727_190508402_HDR_small.jpg" /></p>
<p>گاهی هم دل آسمان برایمان می‌‌سوزد و گوشه‌های آبی‌اش را نشانمان می‌دهد. این ساختمانی که عکسش را می‌بینید و شبیه سفینه فضایی است محل دفاع دکتری است. روز دفاعم یکی از ممتحن‌ها در حین حرکت به سمت سالن در جمله‌ای که نیمی گلایه بود و نیمی کنایه، به این ساختمان گفت پی‌اچ‌دی فکتوری (کارخانه دکترساز).</p>