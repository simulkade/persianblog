<p>فلفل دلمه، قارچ، پیاز، و گوجه‌فرنگی را نگینی خورد می‌کنیم. مقدارش بسته به سلیقه‌تان دارد. کفار ژامبون هم می‌ریزند. سه تا تخم‌مرغ را با سه تا قاشق ماست و نصف استکان شیر و کمی نمک با چنگال خوب می‌زنیم. کمی روغن زیتون کف ماهی‌تابه می‌ریزیم و داغ که شد، اول مایع را اضافه می‌کنیم و بعد آرام‌آرام سبزیجات را.</p>
<p><img src="http://googledrive.com/host/0B8OOfC6oWXEPTGhUNWlackJUc1E" /></p>
<p>شعله را کم می‌کنیم و در ماهی‌تابه را می‌بندیم و یک قهوه برای خودمان می‌ریزیم. تا غذا آماده شود بچه را توجیه می‌کنیم که سبزیجات برای رشدش خوب است. اگر جواب نداد قول می‌دهیم اگر غذایش را بخورد با هم بازی می‌کنیم.<br />
بوی خوش سبزیجات که در خانه پیچید در ماهی‌تابه را برمی‌داریم و تخم‌مرغ پخته را پشت و رو می‌کنیم. رویش کمی پنیر می‌ریزیم و می‌گذاریم آب اضافه غذا بخار شود. با سبزی خوردن و نان تست یا باگت خورده شود.</p>
<p><img src="http://googledrive.com/host/0B8OOfC6oWXEPWGk2TU92RzNPNDA" /></p>