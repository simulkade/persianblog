<p><img alt="delft" src="/20150724_183534289_small.jpg" /></p>
<p>گاو چینی به رنگ آبی دلفت، یعنی گاوی که از جنس سفال چینی است و نه گاوی که در چین به دنیا آمده. این گاو البته به احتمال زیاد از جنس گچ است. توی کوچه‌ای باریک کنار یکی از سوغاتی فروشی‌های اصلی دلفت بود. این چینی‌ها در زمان‌های دور خیلی پر مشتری بوده و هلندی‌های کاسب راه تولیدش را از چینی‌ها یاد می‌گیرند و در کارگاه‌هایشان در هلند چینی اصل چین تولید می‌کنند. به مصداق «روزگار آیینه را محتاج خاکستر کند» یا «گذر پوست به دباغ‌خانه می‌افتد» یا «کوه به کوه نمی‌رسد الی آخر» الان بعد از خرید برایتان توضیح می‌دهند که مراقب کپی‌های چینی (یعنی تولید چین) باشید و خیلی ار این‌ها اصل دلفت نیست و این‌ها.<br />
گویا در روزگار کنونی کالاهای سوسول و تجملاتی در اروپا تولید می‌شوند و بقیه ملزومات زندگی در چین.</p>