<?xml version="1.0" encoding="utf-8"?>
<?xml-stylesheet type="text/xsl" href="assets/xml/rss.xsl" media="all"?><rss xmlns:atom="http://www.w3.org/2005/Atom" xmlns:dc="http://purl.org/dc/elements/1.1/" version="2.0"><channel><title>بابای آیدا</title><link>http://persian.simulkade.com/</link><description>نه چندان جدی</description><atom:link rel="self" type="application/rss+xml" href="http://persian.simulkade.com/rss.xml"></atom:link><language>fa</language><lastBuildDate>Fri, 23 Dec 2016 14:05:23 GMT</lastBuildDate><generator>https://getnikola.com/</generator><docs>http://blogs.law.harvard.edu/tech/rss</docs><item><title>پیاده‌روی در لونگبو یا بنی آدم اعضای یکدیگرند؟</title><link>http://persian.simulkade.com/posts/2016-12-23-walking-in-lyngby.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="lyngby-church" src="http://persian.simulkade.com/lyngby_church_small.jpg"&gt;&lt;/p&gt;
&lt;p&gt;خانم میانسالی بود به قول ادبا میانه‌بالا (نسبتاً کوتاه‌قد) با کمی اضافه وزن. دو تا کیف در یک دست و بسته‌پستی بزرگی در دست دیگر. بسته بدباری بود و به وضوح برای حملش تقلا می‌کرد. سر خیابانی که می‌رسد به آپارتمان ما در لونگبو. به انگلیسی پرسیدم می‌توانم کمکتان کنم؟ به دانمارکی چیزی گفت که نفهمیدم. دوباره سوالم را تکرار کردم با اشاره به بسته. با انگلیسی روان و بدون لهجه‌ای تشکر کرد و اشاره کرد که کمک لازم نیست. از خیابان رد می‌شدم که بسته از دستش افتاد. برگشتم و کمکش کردم. راه زیادی نبود تا ایستگاه اتوبوس آن‌طرف خیابان. پرسید اهل کجایی؟ گفتم اصالتاً ایران. به فارسی گفت «عزیزم». به همان حالتی که دخترها به هم می‌گویند. توضیح داد که بهترین دوستم پرشین است. در توجیه سؤال قبلش هم گفت «فهمیدم دانمارکی نیستی. دانمارکی‌ها به کسی پیشنهاد کمک نمی‌دهند». پرسیدم خودت کجایی هستی؟ لهستانی بود. سال نو را تبریک گفت و خداحافظی کرد.&lt;br&gt;
با آیدا توی ایستگاه قطار هله‌روپ بودیم. پدر و دختر گپ می‌زدیم به فارسی. مرد جوانی کمی نگاهمان کرد و به فارسی آدرس پرسید. لهجه آهنگین افغانی. متفاوت با ما که فارسی را خیلی خطی حرف می‌زنیم. آدرس را از گوگل مپ برایش پیدا کردم. می‌رفت دیدار دوستش در شهری شمالی. دو ساعتی راه بود با قطار و اتوبوس. گلایه می‌کرد که دوستم بعد از این‌همه محبتی که در حقش کرده‌ام از جمله پیدا کردن کار، خودش نیامده اینجا و من را توی سرما کشانده خانه‌اش. یک تکه از مسیرمان یکی بود. گفت هشت سال است اینجا زندگی می‌کنم. گفتم جای بدی نیست به جز سرمای هوا. سری تکان و داد و گفت «و نژادپرستی».&lt;br&gt;
با دوچرخه می‌رفتم دنبال آیدا. پشت سرم چیزی گفت بوم! برگشتم. آقای مسن و تپل‌مپلی پایش گیرگرده بود توی چاله‌چوله‌های فت و فراوان پیاده رو و زمین خورده بود. مستأصل نشسته بود روی زمین و به بخت بدش می‌خندید و سری تکان می‌داد به تأسف. دوچرخه را گذاشتم و کنارش نشستم. پرسیدم خوبی؟ به اورژانس زنگ بزنم؟ انگلیسی نمی‌فهمید. با اشاره گفت که خوب است و به چاله اشاره می‌کرد که یعنی تقصیر من نبود. به دانمارکی هم چیزکی گفت که نفهمیدم. دستش را گرفتم و بلندش کردم. انگشت شستش را نشان داد به نشانهٔ تشکر و من هم همان‌کار را کردم احتمالاً به نشانهٔ آرزوی سلامتی.&lt;/p&gt;&lt;/div&gt;</description><guid>http://persian.simulkade.com/posts/2016-12-23-walking-in-lyngby.html</guid><pubDate>Fri, 23 Dec 2016 13:03:30 GMT</pubDate></item><item><title>ابرقهرمان تنبل یا ابرتنبل قهرمان</title><link>http://persian.simulkade.com/posts/2016-09-06-the-lazy-superhero.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="aida-relaxing" src="http://persian.simulkade.com/20151031_152624750_small.jpg"&gt;&lt;/p&gt;
&lt;p&gt;&lt;em&gt;از رمانی که نخواهم نوشت:&lt;/em&gt; &lt;br&gt;
کسی منبع تابش الکترومغناطیس را نمی‌داند. شاید هم ادعا می‌کنند نمی‌دانند. رسانه‌های زرد از اشیای پرنده ناشناخته می‌گویند و رسانه‌های زردتر تئوری‌های توطئه رنگ و وارنگ رو می‌کنند. از نقش ماهواره‌های جدید چین تا ویروس‌های موبایل. هر چه که هست آثار جانبی‌اش همه جا را گرفته. گویا کسی طراحی‌اش کرده برای دستکاری عملکرد مغز مردم زمین. مردم عصبانی‌اند. مثل همیشه نه. بیشتر. خیلی. سلام و علیک روزانه می‌رسد به دعوا و کتک‌کاری و خون و خون‌ریزی. نه بیمارستان‌ها ظرفیت پذیرش دارند، نه زندان‌ها و نه -به زودی- قبرستان‌ها. خانه و خیابان صحنه جنگ است و کاری از کسی بر نمی‌آید.&lt;br&gt;
هوشنگ، که قبل از شروع بحران عصبانیت، توی محله هفت‌تنان شیراز آقا هوشنگ صدایش می‌کردند مغازه لبنیاتی دارد. شیر و ماست و پنیر و تابستان‌ها دوغ. آقا هوشنگ کره نمی‌فروشد. دلیلش را به کسی نگفته ولی قدیمی‌ترها می‌دانند پدر خدابیامرز آقا هوشنگ عاشق کره بوده و تا دم آخر که همان پای سفره قلبش خسته می‌شود و چند دقیقه‌ای استراحت می‌کند، از برنجش روغن می‌چکیده. مرد شیرفروش کلید در حیاط را دارد و صبح زود سهمیه شیر آقا هوشنگ را بی‌سر و صدا می‌گذارد و می‌رود. آقا هوشنگ خواب صبح را همان‌قدر دوست دارد که از کره بدش می‌آید. روزی که تابش امواج الکترومغناطیس مشکوک شروع شد آقا هوشنگ به شیر داغ مایه پنیر اضافه می‌کرد و سرش را مرتب تکان می‌داد یعنی دارد به حرف‌های زنش گوش می‌کند. با خودش فکر می‌کرد جا داشته امروز صبح نیم‌ساعت بیشتر بخوابد. نیم ساعت را اضافه کرد به طلب‌های هفته که جمعه صبح -با خودش- تصفیه کند. 
حس کرد صدای زنش بلندتر از همیشه شده «حواست کجاست؟ گفتم چرا نمی‌زنی؟». هوشنگ‌خان جا خورد «چی‌چی؟». «سیبیلت». «بعد هفت سال چطو شده یادی از ای سیبیلو کِردی؟» و سرش را برگرداند سمت زنش. به موقع جاخالی داد. نمی‌دانست از پاره‌آجری که از کنار صورتش رد شد و جیغ زوزه‌وار زنش بترسد یا عصبانی باشد...&lt;br&gt;
...&lt;br&gt;
«سیبیلت کجا رفت آقا هوشنگ؟».«باد برد کاکو».&lt;br&gt;
...&lt;br&gt;
«تو عصبانی نَمیشی آقا هوشنگ؟»«چرا. اما به خودُم می‌گم ولش کن».  &lt;/p&gt;&lt;/div&gt;</description><guid>http://persian.simulkade.com/posts/2016-09-06-the-lazy-superhero.html</guid><pubDate>Tue, 06 Sep 2016 16:31:27 GMT</pubDate></item><item><title>همیشه مهمان</title><link>http://persian.simulkade.com/posts/2016-08-22-always-a-guest.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="lyngby" src="http://persian.simulkade.com/20160821_160009278_HDR_small.jpg"&gt;&lt;/p&gt;
&lt;p&gt;یک جلسه دو روزه داشتیم. طول جلسات نسبت مستقیم دارد با میزان هزینه و نسبت معکوس با خاصیت. شب را هم باید می‌ماندیم هتل. تقسیم شده بودیم به گروه‌های مختلف. با گروهمان نشسته بودیم سر میز و حرف‌های غالباً مفت می‌زدیم. رییس‌مان هم بود. موضوع بحث بود success story. به این شکل که باید داستان یکی از موفقیت‌های کاری‌مان را می‌گفتیم و بعدش آقای مدرس گران‌قیمت نحوه درست داستان‌گویی را یادمان می‌داد. من قصه کارم را گفتم. رییس هم تندتند نت برمی‌داشت. یک جای داستان این بود که برای حل برخی مشکلات تماس ایمیلی گرفتم با متخصصین حوزه کاریم در جاهای مختلف دنیا و آن‌ها هم راهنمایی‌ام کرده بودند. تماس با آدم‌های مهم برای رییس خیلی جذاب بود. کلاً آدم‌های مهم -فقط- از آدم‌های مهم دیگر خوششان می‌آید. این فقط را الان اضافه کردم به جمله قبل. دلیلش هم این بود که رییس پرسید: وقتی با این آدم‌های مهم تماس می‌گیری رزومه‌ات را هم می‌فرستی؟‌ یا جایی هست که رزومه و سوابقت را ببینند؟‌ مؤدبانه می‌پرسید خیلی گهی هستی که خودشان را به خاطرت توی زحمت بیاندازند؟ برایش توضیح دادم کسی در دنیای آکادمیک وقتی برای این کارها ندارد. اگر من دانش‌آموز مؤدبانه و مختصر و مفید یک سوال هوشمندانه علمی بپرسم مرتبط با موضوع کاری و مورد علاقه آدمی که خیلی از من بالاتر است آن آدم -وقت اگر داشته باشد- خیلی هم خوشش می‌آید که با من بحث کند. به صفحه لینکدین و رزومه من هم کاری ندارد. رییس خیلی خوشش آمده بود و تا آخر جلسه چند باری در برابر جمع از این کارم تشکر کرد. در همین چند جمله‌ای که نوشتم مقادیر زیادی نکات آموزنده است که چون منظورم از نوشتن این پست اصلاً چیز دیگری است، واردش نمی‌شوم.&lt;br&gt;
فردای جلسه همکار جوان دانمارکی -که خودش تازه فوق لیسانسش را تمام کرده و یکی دو هفته است اینجا برای یک کار جزیی استخدام شده- توی راهرو به خاطر حضور فعالم در جلسه دیروز تشکر کرد. ممنون همکار عزیز بابت یادآوری این که ما -هر کاری هم بکنیم- توی این کشور قشنگ شما مهمان هستیم.  &lt;/p&gt;
&lt;p&gt;&lt;strong&gt; پ.ن. این پست گلایه نیست. مشاهده است. &lt;/strong&gt;&lt;/p&gt;&lt;/div&gt;</description><guid>http://persian.simulkade.com/posts/2016-08-22-always-a-guest.html</guid><pubDate>Mon, 22 Aug 2016 12:54:57 GMT</pubDate></item><item><title>مرکز دنیا</title><link>http://persian.simulkade.com/posts/centre-of-the-world.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20151120_131932643_small.jpg"&gt;&lt;/p&gt;
&lt;p&gt;دیروز هلند بودم برای تدریس. همان جلسه آنالیز اگزرژی. آیدا اپل‌استروپ و استروپ‌وافل سفارش داده بود. بعد از کلاس از آلبرت-عین خریدم. یادم باشد اگر گشادی اجازه داد از گشادی‌های دانشجوهای امروزی بنویسم که کل‌یوم حواسشان به هیچ چیز نیست. دلفت مثل همیشه بود. رطوبت و فشار هوا یادم رفته بود. سنگین نفس می‌کشیدم و هوا کمی خواب‌آور بود. دانشگاه را که دیدم احساس کردم رفتنم از دلفت چه کار درستی بوده. استرس کار در دلفت غیر قابل تحمل شده بود. حتی منشی‌مان هم در اولین نگاه فهمید.&lt;br&gt;
این‌ها را نمی‌خواستم بنویسم. حرفم چیز دیگری بود. توی فرودگاه آمستردام مامور گیت اجازه نمی‌داد اپل‌استروپ‌ها را با خودم ببرم داخل هواپیما. چانه‌بردار نیست. برگشتم و کوله‌پشتی‌ام را تحویل بار دادم. لپ‌تاپ به دست برگشتم برای رد شدن از گیت. مامور گیت، پسرجوان ریشوی احتمالا هندی، به مرد جوان جلوتر از من تذکر داد شارژر لپ‌تاپش را هم داخل سینی بگذارد برای اسکن. بدخلق و بی‌حوصله شارژر را گذاشت و پرسید قانون جدید است؟ گفت اینجا نه. همیشه همینطور بوده. مرد جوان سینه سپر کرد که من همیشه از این‌جا سفر می‌کنم. لازم نیست به من قوانین اینجا را یاد بدهی. من را چنان با تاکید گفت انگار صاحب کل فرودگاه است. بلکه هم نصف فرودگاه‌های دنیا. از جنس آدم‌های از خود راضی چس‌چربی بود که از همه دنیا طلب‌کارند. قوانینی را که نمی‌دانست به ماموری که کار هرروزه‌اش این است یادآوری می‌کرد. ناراحت هم شده بود که مامور دون‌پایه فرودگاه جسارت کرده و قانون را برایش توضیح داده. پسرک مامور گیت اشتباه کرد. وارد بازی‌اش شد. گفت وات؟ باز هم اشتباه کرد. خواست قدرت نداشته‌اش را به رخ مردک بی‌شعور بکشد. شاید حق داشت. تحقیر شده بود. دوست داشت ثابت کند -شاید به خودش- که کارش خیلی مهم است. اشتباه بعدی. عصبانی شد. گفت اگر بخواهم می‌توانم مجبورت کنم کیفت را خالی کنی. مردک خوشحال شد. پوزخند زد. گفت امتحان کن. مامور گیت گیچ می‌زد. معلوم بود خالی بسته و کاری نمی‌تواند بکند. مرد جوان از همان اول فهمیده بود و داشت از بازی لذت می‌برد. گفت همه وسایل الکترونیکی‌ات را خالی کن. انگلیسی‌اش لهجه هندی داشت. مرد جوان -که خودش هم انگلیسی‌اش لهجه داشت- خواست باز هم مامور بی‌تجربه را تحقیر کند: آقای محترم. لطفا انگلیسی را طوری صحبت کن که من هم بفهمم. و با افتخار ادامه داد:‌من هفته‌ای دو بار از این فرودگاه پرواز می‌کنم. طوری می‌گفت انگار هواپیما را طراحی کرده و ساخته و خلبانش هم هست. انگار نه انگار که یکی دیگر پول پرواز‌هایش را می‌دهد و تنها کاری که خودش می‌کند گذاشتن باسنش روی صندلی هواپیماست. بیچاره بدبخت بی‌ظرفیت. بازنده. قدیمی‌ترها به این‌ها می‌گفتند بی پدر و مادر. اصطلاحی توهین‌آمیز و کمی نامناسب در وصف آدمی که کسی نداشته تا رفتار درست و راه و رسم زندگی یادش بدهد. پسرک مامور از کوره در رفت. گفت کارت را انجام نمی‌دهم. برو یک گیت دیگر. مرد جوان لذت می‌برد. انرژی می‌گرفت از استیصال پسرک جوان بی‌تجربه. مرتب از غیرحرفه‌ای بودن رفتار پسرک حرف می‌زد. غیرحرفه‌ای از آن اصطلاحات مهوع است. پسرک خسته شد. گیت را رها کرد و رفت. همکارش عذرخواهی کرد و کار ما را راه انداخت.&lt;br&gt;
با آن نمایش مسخره امنیت فرودگاه کاری ندارم. به آدم‌هایی که با پایین‌ترین دستمزد ساعت‌ها کار می‌کنند که القای حس امنیت کنند. به آدم‌های بی‌استعداد بی‌جنبه‌ای فکر می‌کردم که خودشان را بی‌خود و بی‌جهت بالاتر از بقیه می‌بینند. همه دنیا بدهکارشان است چون سفر هوایی می‌روند و در جلسات بی‌معنی حرف مفت می‌زنند. دنیا دارد به سرعت در گه فرومی‌رود.&lt;/p&gt;&lt;/div&gt;</description><guid>http://persian.simulkade.com/posts/centre-of-the-world.html</guid><pubDate>Thu, 19 May 2016 17:25:51 GMT</pubDate></item><item><title>چای شیرین‌بیان</title><link>http://persian.simulkade.com/posts/2016-03-22-persian-tea.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="lyngby" src="http://persian.simulkade.com/20160322_lyngby_small.jpg"&gt;&lt;/p&gt;
&lt;p&gt;می‌خواستم از سفارت خرتوخر آمریکا بنویسم و از خودمان که چقدر آمریکایی هستیم. خسته و دست از پا درازتر که برگشتم دانشگاه همان دم در هم‌صحبت شدم با همکار تپل و سیگاری‌مان. از مادرش گفت که پارکینسون دارد و ویلچرنشین است. از شوهرش که سگ درشت‌هیکلشان را با دوچرخه می‌برد گردش. از پدرش که با هشتاد و اندی سال و قلب عملی، تنهایی مراقب مادرش است. از عشق و محبتی که در رفتار پدرش می‌بیند و غبطه می‌خورد. از پدرش گفت که قهرمانش است. در جوانی مدرسه‌ای ساخته برای جوانان بزهکار و کار یادشان داده. گفت کمک کردن و همدلی را از پدرش آموخته. گفت اگر کمک بخواهی همیشه یکی هست. گفتم آدم‌ها خودخواهند. همیشه دست یاری هست، چون آدم‌هایی مثل پدر تو توی دنیا هستند. به قول مادرم خدا زیادشان کند. &lt;br&gt;
عکس بالا را توی آشپزخانه کوچک کنار دفتر کارم دیدم. چایی با طعم شیرین بیان! مناسب سلیقه مردم اسکاندیناوی. توضیح داده که شیرین‌بیان یا به قول شیرازی‌ها ریش‌مک را از پرشیا وارد می‌کنند. خیلی هم خوب. نوش جانشان.&lt;/p&gt;&lt;/div&gt;</description><guid>http://persian.simulkade.com/posts/2016-03-22-persian-tea.html</guid><pubDate>Tue, 22 Mar 2016 18:07:13 GMT</pubDate></item><item><title>در لومبو</title><link>http://persian.simulkade.com/posts/2016-03-21-in-lyngby.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="lyngby" src="http://persian.simulkade.com/20160315_122449471_small.jpg"&gt;&lt;/p&gt;
&lt;p&gt;۱- اولین باری که آمدم اینجا -یعنی دانمارک- برای مصاحبه فقط جلد این سرزمین را دیدم. آدم‌هایی به مراتب خوش‌لباس‌تر -و نه زیباتر- از هلندی‌ها. شاید می‌شد از پله‌برقی خیلی باریک خروجی فرودگاه و ورودی متروی کپنهاگ حدس‌هایی زد از نامرتب‌تر بودن این‌جا در مقایسه با اروپای غربی خاصه هلند و آلمان (بهتر بود می‌نوشتم آلمان و هلند). ولی متروی بی‌راننده و قطارهای بزرگ و منظم اینجا چشم‌هایت را آنقدری خیره می‌کند که طراحی بد و زشت چهار تا پله را نادیده بگیری. راز خوشحالی دانمارکی‌ها همین است: نادیده گرفتن و چشم‌پوشی و صبر.&lt;br&gt;
۲- دانمارک بهترین کشور دنیاست اگر شما یک دانمارکی باشید. امکانات عالی و اغلب رایگان برای بچه‌ها و پیرها که هزینه‌اش از مالیات‌های سنگین تامین می‌شود. ساده است: تو در دانمارک به دنیا آمده‌ای و هزینه تحصیل و درمان و کمک‌هزینه‌های مختلف زندگیت از جیب مالیات‌دهندگان جوان پرداخت شده. حالا که کار می‌کنی باید جور بچه‌ها را بکشی تا بزرگ شوند و هزینه‌های دوران کهولتت را بدهند. منطق خوبی است اگر اینجا به دنیا آمده باشی.&lt;br&gt;
۳- ادعای بزرگی است آن هم فقط بعد از سه ماه زندگی در این کشور، ولی به جرئت می‌گویم هیچ چیز اینجا برای خارجی‌ها طراحی نشده. جزییاتش بماند برای وقتی حال خوشی داشتم.&lt;/p&gt;&lt;/div&gt;</description><guid>http://persian.simulkade.com/posts/2016-03-21-in-lyngby.html</guid><pubDate>Mon, 21 Mar 2016 20:07:13 GMT</pubDate></item><item><title>پیاده‌روی در دلفت-هیجده آگوست دوهزار و پانزده</title><link>http://persian.simulkade.com/posts/2015-08-18-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150818_185850958_small.jpg"&gt;&lt;/p&gt;
&lt;p&gt;باران خوشی می‌آمد. صدای موسیقی این جوان‌ها اما گوش‌خراش بود. یکی از این آدمک‌های بادی هم داشتند. خواستم عکس بگیرم اما کمپرسر خوب کار نمی‌کرد و آدمک توخالی افتاد. یادم است بچه که بودیم به آدم‌های پرمدعا می‌گفتند «پُرباد». اصطلاح خوب و مناسبی بود. امیدوارم منسوخ نشود.&lt;/p&gt;&lt;/div&gt;</description><guid>http://persian.simulkade.com/posts/2015-08-18-lopen-in-delft.html</guid><pubDate>Tue, 18 Aug 2015 18:14:54 GMT</pubDate></item><item><title>پیاده‌روی در دلفت-سیزده آگوست دوهزار و پانزده</title><link>http://persian.simulkade.com/posts/2015-08-13-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150813_185001250_HDR_small.jpg"&gt;&lt;/p&gt;
&lt;p&gt;سوال اساسی این است که اینجا کجاست؟ عکس را قطعن از روی پل گرفته‌ام. ولی چیزی که در دلفت زیاد است پل. اولین درخت سمت راست، همانی که شاخه‌های آویزان دارد شبیه بید مجنون است. شاید هم خودش باشد.&lt;br&gt;
چند ساله بودم؟ یادم نیست. یادم است پشت موتور باباعلی نشسته بودم. یا شاید جلوی موتور؟ اگر جلو نشسته باشم (نشسته بوده باشم؛ از صیغه‌های منسوخ افعال فارسی) یعنی هنوز مدرسه نمی‌رفتم. پشت موتور مربوط است به دو دوره: صد دولوکس آبی یا یاماهای صد قرمز. هر دو درب و داغان. جایش را هم یادم است. بلوار. آن زمان تنها خیابان یک‌طرفه شهر. درخت با همین شاخه‌های آویزان، شبیه یک خانه با دیوارهای نازک سبز. باباعلی گفت به این می‌گویند بید مجنون. یادم است دلیلش را هم گفت. ارتباطی داشت به جنون و دیوانگی و همان عاشق معروف. دلیلش چه بود؟ موهای زیادی بلند؟ شلختگی؟ از درخت خوشم آمد. درخت بید زیاد داریم در ایران (درست می‌گویم؟). ولی آن بید مجنون خیلی چشمم را گرفت. وسط آن همه درخت معمولی حال و هوای خوبی داشت. اینجا بید مجنون خیلی معمولی است. کلن اینجا همه‌ی آدم‌ها خیلی معمولی هستند.&lt;/p&gt;&lt;/div&gt;</description><guid>http://persian.simulkade.com/posts/2015-08-13-lopen-in-delft.html</guid><pubDate>Thu, 13 Aug 2015 18:14:54 GMT</pubDate></item><item><title>پیاده‌روی در دلفت-دوازده آگوست دوهزار و پانزده</title><link>http://persian.simulkade.com/posts/2015-08-12-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150812_185134391_small.jpg"&gt;&lt;/p&gt;
&lt;p&gt;احتمالن کسی نیست که نداند این عکس‌های تبلیغاتی را با چه دوز و کلک‌هایی می‌گیرند. همبرگر برشته و همچنان آب‌دار، چند لایه سبزیجات تازه و چند تکه بزرگ بیکن، و در مجموع ساندویچی که باید با هر دو دست نگه‌داشته شود. در عمل اما یک کف دست خمیر فطیر است و همبرگری نازک و تکه‌ای بیکن اندازه تراشه مدادرنگی. مقایسه کنید با همبرگری که در خانه به عمل آمده:&lt;/p&gt;
&lt;p&gt;&lt;img alt="delft" src="http://persian.simulkade.com/20150820_195357.jpg"&gt;&lt;/p&gt;
&lt;p&gt;گوشت کم‌چرب و تازه گاو، مخلوط‌شده با پیاز و نمک و آب‌لیمو و زیره و فلفل‌قرمز و پودر سیر و کمی آرد سوخاری، سرخ شده در روغنی که خودش در گرمای ماهی‌تابه پس داده. آرام‌گرفته بین پنیر هلندی و مایونز بلژیکی و مقادیر مناسبی کاهو و گوچه‌فرنگی و گاهی پیاز و خیارشور. آماده برای غور در خندق بلا. برای عکس اول یک تیم متخصص عکاسی ساعت‌ها وقت گذاشته‌اند و عکس دوم را بابای آیدا در سه ثانیه گرفته. گروه اول ساندویچ عکاسی شده را انداخته‌اند در سطل زباله و آیدا ساندویچ عکس دوم را با هیجان بلعیده. بعدش هم به هلندی داد زده نوخ اِین کی‌یِر.&lt;/p&gt;&lt;/div&gt;</description><guid>http://persian.simulkade.com/posts/2015-08-12-lopen-in-delft.html</guid><pubDate>Wed, 12 Aug 2015 18:14:54 GMT</pubDate></item><item><title>پیاده‌روی در دلفت-یازده آگوست دوهزار و پانزده</title><link>http://persian.simulkade.com/posts/2015-08-11-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150811_075552363_small.jpg"&gt;&lt;/p&gt;
&lt;p&gt;این کافه، مودسنج مردم دلفت است. حال و هوای مردم اینجا رابطه مستقیمی با وضع هوا دارد. روزهای آفتابی جای سوزن انداختن هم نیست. روزهای تیره و تار ابری، حتی گرم هم که باشد و باران هم که نبارد، اینجا برهوت است. چه بیرون و چه داخل کافه.&lt;/p&gt;&lt;/div&gt;</description><guid>http://persian.simulkade.com/posts/2015-08-11-lopen-in-delft.html</guid><pubDate>Tue, 11 Aug 2015 18:14:54 GMT</pubDate></item></channel></rss>