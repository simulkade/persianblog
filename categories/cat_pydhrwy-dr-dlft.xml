<?xml version="1.0" encoding="utf-8"?>
<?xml-stylesheet type="text/xsl" href="../assets/xml/rss.xsl" media="all"?><rss xmlns:atom="http://www.w3.org/2005/Atom" version="2.0" xmlns:dc="http://purl.org/dc/elements/1.1/"><channel><title>بابای آیدا (پیاده‌روی در دلفت)</title><link>http://persian.simulkade.com/</link><description></description><atom:link href="http://persian.simulkade.com/categories/cat_pydhrwy-dr-dlft.xml" type="application/rss+xml" rel="self"></atom:link><language>fa</language><lastBuildDate>Tue, 21 Jul 2015 21:01:04 GMT</lastBuildDate><generator>https://getnikola.com/</generator><docs>http://blogs.law.harvard.edu/tech/rss</docs><item><title>پیاده‌روی در دلفت-یک جولای دوهزار و پانزده</title><link>http://persian.simulkade.com/posts/2015-07-01-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPV0luMWl6MElfQTQ"&gt;&lt;/p&gt;
&lt;p&gt;تابلوهای مک‌دونالد و کَیک‌شاپ، دو آشغال فروشی که از قضا کنار هم هستند. مک‌دونالد: تولیدکننده ساندویچ‌های ناسالم، به ظاهر ارزان، و ناکافی برای هر سایز معده. کافی است یک بار ساندویچش را بدون نوشابه بخورید تا متوجه شوید این غذا چه پوچ و بی‌ارزش است. نوشابه‌های بزرگ و پر از شکر که بار تامین کالری را به دوش می‌کشند. حتی روی سالادش هم سس سرکه و شکر می‌ریزد، برای مخفی کردن بی‌بخاری ساندویچ‌هایش. نان ساندویچش حاوی مقدار زیادی هوا، اندکی کاغذ خمیر شده، و مقدار قابل توجهی نگه‌دارنده‌های شیمیایی است. همچنین سیب‌زمینی سرخ کرده‌اش.
کیک‌شاپ فروشگاهی است که اجناس بی‌کیفیت برندهای معروف را با تخفیف ظاهراً زیاد می‌فروشد. تخفیف‌ها به این شکل اعمال می‌شوند که فروشنده قیمت مورد نظرش را گوشه برچسب می‌نویسد. بعد عدد را در دو ضرب کرده و درشت می‌نویسد وسط کاغذ. آنگاه روی آن عدد درشت با ماژیک قرمز یک خط مورب می‌کشد.&lt;/p&gt;&lt;/div&gt;</description><guid>http://persian.simulkade.com/posts/2015-07-01-lopen-in-delft.html</guid><pubDate>Wed, 01 Jul 2015 18:14:54 GMT</pubDate></item><item><title>پیاده‌روی در دلفت-عصر بیست و نه و سی جون دوهزار و پانزده</title><link>http://persian.simulkade.com/posts/2015-06-29-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPeWU3V2hXLVJDS3c"&gt;
&lt;img src="http://googledrive.com/host/0B8OOfC6oWXEPZkxwalc2Zlg2S0U"&gt;&lt;/p&gt;
&lt;p&gt;کلیسای قدیم از نمایی دیگر (عکس بالا) و خانه‌ای در مقایسه با کلیسا نه چندان قدیمی سر کوچه خودمان. عکس دوم را که می‌گرفتم هوا صاف و آفتابی بوده. یک شباهت‌هایی بین این دو تا عکس بود که باعث شد بگذارمشان کنار هم. به ساعت کلیسا اگر دقت کنید حقه‌های معمار را می‌توانید ببینید برای راست نشان دادن برج کج. دو قطعه فلزی پیکان مانند با اندازه‌های مختلف کنار عدد‌های سه و نه. برج‌های کوچک کنار ساعت با طول‌های کمی متفاوت (اگر اشتباه نکنم). و چند تا حقه دیگر که از این زاویه پیدا نیست.&lt;/p&gt;&lt;/div&gt;</description><guid>http://persian.simulkade.com/posts/2015-06-29-lopen-in-delft.html</guid><pubDate>Mon, 29 Jun 2015 18:14:54 GMT</pubDate></item><item><title>پیاده‌روی در دلفت-عصر بیست و سه جون دوهزار و پانزده</title><link>http://persian.simulkade.com/posts/2015-06-23-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPd242SzNQdWEwdmc"&gt;&lt;/p&gt;
&lt;p&gt;اینجا مسیر همیشگی‌ام نیست. رفته بودم باربکیوی خداحافظی الیزا که قراردادش تمام شده و دارد دنیای کثیف مهندسی نفت را ول می‌کند و می‌رود دنبال موسیقی. از این مسیر برگشتم خانه. نزدیک سینمای دلفت.&lt;/p&gt;&lt;/div&gt;</description><guid>http://persian.simulkade.com/posts/2015-06-23-lopen-in-delft.html</guid><pubDate>Tue, 23 Jun 2015 18:14:54 GMT</pubDate></item><item><title>پیاده‌روی در دلفت-عصر بیست و دو جون دوهزار و پانزده</title><link>http://persian.simulkade.com/posts/2015-06-22-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPM1NTcXR5MHJJdW8"&gt;&lt;/p&gt;
&lt;p&gt;نمایی از کلیسای قدیم دلفت از انتهای خیابان قدیم دلفت. مثال نقضی برای ضرب المثل معروف «خشت اول گر نهد معمار کج». اواسط کار یکی فهمیده و جناب معمار گفته جلوی ضرر را از هرجا بگیری منفعت است. هر جور بوده بقیه برج را راست می‌سازند. بالای کلیسا را هم طوری تزیین می‌کنند که از دور مثل دیواری دیده شود که تا ثریا کج نرفته. &lt;/p&gt;&lt;/div&gt;</description><guid>http://persian.simulkade.com/posts/2015-06-22-lopen-in-delft.html</guid><pubDate>Mon, 22 Jun 2015 18:14:54 GMT</pubDate></item><item><title>پیاده‌روی در دلفت-عصر نوزده جون دوهزار و پانزده</title><link>http://persian.simulkade.com/posts/2015-06-19-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPZzFwTkJiYWk1Yk0"&gt;&lt;/p&gt;
&lt;p&gt;یکی دیگر از کانال‌های نزدیک خانه‌مان. یکی از واجبات زیارت دلفت تور کانال است. توی همین آبی که می‌بینید دور می‌زنند و برمی‌گردند به محل شروع تور. یکی از جاهایی که درباره‌اش برایتان توضیح می‌دهند خانه‌ای است در سمت راست همین پلی که در انتهای عکس می‌بینید. در روزگاران دور این خانه محل نگهداری آدم‌های عقب‌افتاده بوده. راهنما می‌گفت برای تامین هزینه‌ها به مردم بلیط می‌فروخته‌اند برای تماشای شیرین‌کاری‌های ساکنین خانه. ایده‌هایی که فقط به مغز هلندی‌ها می‌رسد. الان خانه را تبدیل کرده‌اند به خوابگاه دانشجویی. به قول راهنما چیزی عوض نشده.&lt;/p&gt;&lt;/div&gt;</description><guid>http://persian.simulkade.com/posts/2015-06-19-lopen-in-delft.html</guid><pubDate>Fri, 19 Jun 2015 18:14:54 GMT</pubDate></item><item><title>پیاده‌روی در دلفت-عصر هیجده جون دوهزار و پانزده</title><link>http://persian.simulkade.com/posts/2015-06-18-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPMzdhQ3lnMHgxbnM"&gt;&lt;/p&gt;
&lt;p&gt;ساختمان قدیم شهرداری دلفت یا به قول خودشان gemeente. اولین بار سال دوم اقامت در دلفت رفتیم اینجا تا شهردار برای ما و دیگر شرکت کنندگان کنفرانس «پیشروان تکنولوژی‌های زیرزمینی» نطق کند به انگلیسی. فکر کنم کل یوم ده دوازده نفری بودیم. شهردار با لباس رسمی آمد و با همه‌مان دست داد و نطق مفصلی کرد درباره برنامه‌های انتقال ایستگاه قطار به زیرزمین و احداث مجتمع تجاری و نیاز به تکنولوژی‌های نوین و شما چه خوبید و این‌ها. من که کلن اشتباهی توی آن جمع بودم.&lt;br&gt;
از دیگر کاربردهای این ساختمان این است که در ایام خاصی از سال آدم‌های غیر هلندی واردش می‌شوند، یک قهوه یا چایی صرف می‌کنند تا شهردار بیاید و به زبان هلندی برایشان نطق کند، بعدش شهردار صدایشان می‌کند و یک بسته پنیر هلندی و یک پوشه آبی می‌دهد دستشان، با هم عکس می‌گیرند و نخودنخود هر که رود خانه خود. آدمی که از در خارج شده می‌تواند بدون ویزا به آمریکا سفر کند.&lt;/p&gt;&lt;/div&gt;</description><guid>http://persian.simulkade.com/posts/2015-06-18-lopen-in-delft.html</guid><pubDate>Thu, 18 Jun 2015 18:14:54 GMT</pubDate></item><item><title>پیاده‌روی در دلفت-عصر هفده جون دوهزار و پانزده</title><link>http://persian.simulkade.com/posts/2015-06-17-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPak4xNUVNRzMtVDg"&gt;&lt;/p&gt;
&lt;p&gt;از این کانال‌های عجیب که یک طرفشان خیابان است و طرف دیگرشان خانه، چندتایی در مرکز شهر داریم. داخل این خانه‌ها را ندیده‌ام. شنیده‌ام کوچکند و تاریک و نمور، هرچند خیلی پرطرفدار و گران. برایم قابل تصور نیست زیر سطح آب زندگی کنم. کسی نگوید که همین الانش هم همه‌مان در دلفت زیر سطح آب هستیم و مالیاتش را هم می‌دهیم. این با آن یکی خیلی فرق دارد!&lt;/p&gt;&lt;/div&gt;</description><guid>http://persian.simulkade.com/posts/2015-06-17-lopen-in-delft.html</guid><pubDate>Wed, 17 Jun 2015 18:14:00 GMT</pubDate></item><item><title>پیاده‌روی در دلفت-عصر شانزده جون دوهزار و پانزده</title><link>http://persian.simulkade.com/posts/2015-06-16-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPWmFQdnN1cXJKY3M"&gt;&lt;/p&gt;
&lt;p&gt;یک گله از این‌ها داشتند خیلی منظم و با رعایت آداب معاشرت پشت سر هم قدم می‌زدند. نزدیک که شدم برای گرفتن عکس هر کدامشان یک طرفی رفتند و ماندند همین سه تا. رنگ پرهایشان آنقدر زیاد و درهم است که رزلوشن دوربین برای ثبتش کافی نبوده.
چون آخر وقت است و گشنه‌ام یک جمله هم بگویم در مزایای گوشت پرچرب اردک (یا مرغابی؟ کسی فرقش را می‌داند؟). یکی دو سال قبل یکی خریدیم به اصرار من و انکار مریم. چنان بوی بدی می‌داد که مریم نزدیکش هم نرفت. با ادویه فراوان پختمش. مریم نخورد. با گردو و رب انار تبدیلش کردم به یک فسنجان پرچرب. مریم با خواهش و تمنا یکی دو لقمه خورد. آیدا ولی سهمش را خورد. به اسم گوشت مرغ البته.&lt;/p&gt;&lt;/div&gt;</description><guid>http://persian.simulkade.com/posts/2015-06-16-lopen-in-delft.html</guid><pubDate>Tue, 16 Jun 2015 18:14:54 GMT</pubDate></item><item><title>پیاده‌روی در دلفت-عصر پانزده جون دوهزار و پانزده</title><link>http://persian.simulkade.com/posts/2015-06-15-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPOEI3eE9HbndxUEE"&gt;&lt;/p&gt;
&lt;p&gt;باز هم دلفت و کانال و نیلوفرهای روی آب. حرف خاصی روی این عکس ندارم. آن‌ور کانال سمت چپ عکس یک مغازه فروش آلات لهو و لعب است از نوع بی‌ناموسی‌اش. الان شک کردم که مغازه هنوز هست یا نه. وسط عکس هم یک موتور وسپای سفید است. روایتی مشکوک داریم که آقایان برای سوار شدنش باید گواهینامه داشته باشند و خانم‌ها نه. کلن یکی از تفاوت‌های این‌جا با بلاد شرق اوسط در همین است که آقایان -بر خلاف تصور عام- حق ندارند هر وقت که خواستند سوار شوند و باید خیلی حواسشان جمع باشد. قانون با هیچ کس شوخی ندارد (به جز بانک‌ها و شرکت‌های گردن‌کلفت).&lt;/p&gt;&lt;/div&gt;</description><guid>http://persian.simulkade.com/posts/2015-06-15-lopen-in-delft.html</guid><pubDate>Mon, 15 Jun 2015 18:14:54 GMT</pubDate></item><item><title>پیاده‌روی در دلفت-عصر دوازده جون دوهزار و پانزده</title><link>http://persian.simulkade.com/posts/2015-06-12-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPVU1WZ2VZal9SLUk"&gt;&lt;/p&gt;
&lt;p&gt;گل نیلوفر آبی. یعنی نیلوفری که در آب می‌روید. دنبال رنگ آبی‌اش می‌گردم که هنوز پیدا نکرده‌ام. بیشترشان سفید و زردند و تک و توکی صورتی.&lt;/p&gt;&lt;/div&gt;</description><guid>http://persian.simulkade.com/posts/2015-06-12-lopen-in-delft.html</guid><pubDate>Fri, 12 Jun 2015 18:14:54 GMT</pubDate></item></channel></rss>