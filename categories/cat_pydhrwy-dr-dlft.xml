<?xml version="1.0" encoding="utf-8"?>
<?xml-stylesheet type="text/xsl" href="../assets/xml/rss.xsl" media="all"?><rss version="2.0" xmlns:dc="http://purl.org/dc/elements/1.1/" xmlns:atom="http://www.w3.org/2005/Atom"><channel><title>بابای آیدا و آیدین (ارسال‌ها دربارهٔ پیاده‌روی در دلفت)</title><link>http://persian.simulkade.com/</link><description></description><atom:link href="http://persian.simulkade.com/categories/cat_pydhrwy-dr-dlft.xml" rel="self" type="application/rss+xml"></atom:link><language>fa</language><lastBuildDate>Wed, 15 May 2019 19:57:23 GMT</lastBuildDate><generator>Nikola (getnikola.com)</generator><docs>http://blogs.law.harvard.edu/tech/rss</docs><item><title>پیاده‌روی در دلفت-هیجده آگوست دوهزار و پانزده</title><link>http://persian.simulkade.com/posts/2015-08-18-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150818_185850958_small.jpg"&gt;&lt;/p&gt;
&lt;p&gt;باران خوشی می‌آمد. صدای موسیقی این جوان‌ها اما گوش‌خراش بود. یکی از این آدمک‌های بادی هم داشتند. خواستم عکس بگیرم اما کمپرسر خوب کار نمی‌کرد و آدمک توخالی افتاد. یادم است بچه که بودیم به آدم‌های پرمدعا می‌گفتند «پُرباد». اصطلاح خوب و مناسبی بود. امیدوارم منسوخ نشود.&lt;/p&gt;&lt;/div&gt;</description><guid>http://persian.simulkade.com/posts/2015-08-18-lopen-in-delft/</guid><pubDate>Tue, 18 Aug 2015 18:14:54 GMT</pubDate></item><item><title>پیاده‌روی در دلفت-سیزده آگوست دوهزار و پانزده</title><link>http://persian.simulkade.com/posts/2015-08-13-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150813_185001250_HDR_small.jpg"&gt;&lt;/p&gt;
&lt;p&gt;سوال اساسی این است که اینجا کجاست؟ عکس را قطعن از روی پل گرفته‌ام. ولی چیزی که در دلفت زیاد است پل. اولین درخت سمت راست، همانی که شاخه‌های آویزان دارد شبیه بید مجنون است. شاید هم خودش باشد.&lt;br&gt;
چند ساله بودم؟ یادم نیست. یادم است پشت موتور باباعلی نشسته بودم. یا شاید جلوی موتور؟ اگر جلو نشسته باشم (نشسته بوده باشم؛ از صیغه‌های منسوخ افعال فارسی) یعنی هنوز مدرسه نمی‌رفتم. پشت موتور مربوط است به دو دوره: صد دولوکس آبی یا یاماهای صد قرمز. هر دو درب و داغان. جایش را هم یادم است. بلوار. آن زمان تنها خیابان یک‌طرفه شهر. درخت با همین شاخه‌های آویزان، شبیه یک خانه با دیوارهای نازک سبز. باباعلی گفت به این می‌گویند بید مجنون. یادم است دلیلش را هم گفت. ارتباطی داشت به جنون و دیوانگی و همان عاشق معروف. دلیلش چه بود؟ موهای زیادی بلند؟ شلختگی؟ از درخت خوشم آمد. درخت بید زیاد داریم در ایران (درست می‌گویم؟). ولی آن بید مجنون خیلی چشمم را گرفت. وسط آن همه درخت معمولی حال و هوای خوبی داشت. اینجا بید مجنون خیلی معمولی است. کلن اینجا همه‌ی آدم‌ها خیلی معمولی هستند.&lt;/p&gt;&lt;/div&gt;</description><guid>http://persian.simulkade.com/posts/2015-08-13-lopen-in-delft/</guid><pubDate>Thu, 13 Aug 2015 18:14:54 GMT</pubDate></item><item><title>پیاده‌روی در دلفت-دوازده آگوست دوهزار و پانزده</title><link>http://persian.simulkade.com/posts/2015-08-12-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150812_185134391_small.jpg"&gt;&lt;/p&gt;
&lt;p&gt;احتمالن کسی نیست که نداند این عکس‌های تبلیغاتی را با چه دوز و کلک‌هایی می‌گیرند. همبرگر برشته و همچنان آب‌دار، چند لایه سبزیجات تازه و چند تکه بزرگ بیکن، و در مجموع ساندویچی که باید با هر دو دست نگه‌داشته شود. در عمل اما یک کف دست خمیر فطیر است و همبرگری نازک و تکه‌ای بیکن اندازه تراشه مدادرنگی. مقایسه کنید با همبرگری که در خانه به عمل آمده:&lt;/p&gt;
&lt;p&gt;&lt;img alt="delft" src="http://persian.simulkade.com/20150820_195357.jpg"&gt;&lt;/p&gt;
&lt;p&gt;گوشت کم‌چرب و تازه گاو، مخلوط‌شده با پیاز و نمک و آب‌لیمو و زیره و فلفل‌قرمز و پودر سیر و کمی آرد سوخاری، سرخ شده در روغنی که خودش در گرمای ماهی‌تابه پس داده. آرام‌گرفته بین پنیر هلندی و مایونز بلژیکی و مقادیر مناسبی کاهو و گوچه‌فرنگی و گاهی پیاز و خیارشور. آماده برای غور در خندق بلا. برای عکس اول یک تیم متخصص عکاسی ساعت‌ها وقت گذاشته‌اند و عکس دوم را بابای آیدا در سه ثانیه گرفته. گروه اول ساندویچ عکاسی شده را انداخته‌اند در سطل زباله و آیدا ساندویچ عکس دوم را با هیجان بلعیده. بعدش هم به هلندی داد زده نوخ اِین کی‌یِر.&lt;/p&gt;&lt;/div&gt;</description><guid>http://persian.simulkade.com/posts/2015-08-12-lopen-in-delft/</guid><pubDate>Wed, 12 Aug 2015 18:14:54 GMT</pubDate></item><item><title>پیاده‌روی در دلفت-یازده آگوست دوهزار و پانزده</title><link>http://persian.simulkade.com/posts/2015-08-11-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150811_075552363_small.jpg"&gt;&lt;/p&gt;
&lt;p&gt;این کافه، مودسنج مردم دلفت است. حال و هوای مردم اینجا رابطه مستقیمی با وضع هوا دارد. روزهای آفتابی جای سوزن انداختن هم نیست. روزهای تیره و تار ابری، حتی گرم هم که باشد و باران هم که نبارد، اینجا برهوت است. چه بیرون و چه داخل کافه.&lt;/p&gt;&lt;/div&gt;</description><guid>http://persian.simulkade.com/posts/2015-08-11-lopen-in-delft/</guid><pubDate>Tue, 11 Aug 2015 18:14:54 GMT</pubDate></item><item><title>پیاده‌روی در دلفت-ده آگوست دوهزار و پانزده</title><link>http://persian.simulkade.com/posts/2015-08-10-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150810_184328593_small.jpg"&gt;&lt;/p&gt;
&lt;p&gt;از این تخته‌سیاه‌ها کنار همه کافه‌ها و رستوران‌ها هست. با خط نستعلیق انگلیسی غذای روز -یعنی ارزان‌ترین غذای روز- را می‌نویسند روی تابلو. غذای دومی بد نیست. فیله ماهی سالمون، با ریزوتوی چغندر (که اگر مریم خواب نبود ازش می‌پرسیدم و بعد این‌جا طوری می‌نوشتم یعنی که می‌دانم چیست) با پنیر بُز (که مریم می‌گوید از بُز رنده‌شده تولید می‌شود) و راکولا (یک نوع سبزی تند). ماهی سالمون در کنار پیتزا و فسنجان و کباب کوبیده و قیمه‌بادمجان و ته‌چین مرغ و کلم‌پلوی شیرازی و آلبالوپلو با ماهیچه از خوراک‌های بهشتی است. اگر غذای دیگری یادم آمد در آیات بعدی ذکر خواهد شد.&lt;/p&gt;&lt;/div&gt;</description><guid>http://persian.simulkade.com/posts/2015-08-10-lopen-in-delft/</guid><pubDate>Mon, 10 Aug 2015 18:14:54 GMT</pubDate></item><item><title>پیاده‌روی در دلفت-هشت آگوست دوهزار و پانزده</title><link>http://persian.simulkade.com/posts/2015-08-08-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150808_125306542_small.jpg"&gt;
&lt;img alt="delft" src="http://persian.simulkade.com/20150808_152807893_HDR_small.jpg"&gt;&lt;/p&gt;
&lt;p&gt;عکس اول را خودش گرفته. روز میز از بازتابش و شکست و تجزیه نور و رنگ‌های شبه‌رنگین‌کمان یا به قول خودش ریخن‌بوخ خوشش آمده و آن‌قدر سلفی گرفته تا عاقبت شده همانی که می‌خواسته. دومی را من گرفته‌ام. خانمی شده. گاهی در جواب بچه‌ها که حالش را می‌پرسند می‌گویم مردی شده برای خودش. یک روز قبل تولدش بود و خوش‌تیپ کرده برود پیش دوستش. همراه مامان و بابا البته. چشم به هم بزنیم خوش‌تیپ می‌کند و تنهایی می‌رود. دختر بابا.&lt;br&gt;
چند ماه پیش یکی پرسید بزرگترین دستاورد زندگی‌ات چه بوده؟ جواب آماده نداشتم. فکر کردم چه دارم که اگر نداشته باشم جای خالی‌اش پر نمی‌شود. گفتم خانواده‌ام. سوال‌کننده از جوابم خوشش آمد ولی جوابی نبود که بخواهد بشنود. بعدش گفته بود فلانی زیادی راستگو است. به درد بیزنس نمی‌خورد. به قول خارجی‌ها I'm going to take it as a complement.&lt;/p&gt;&lt;/div&gt;</description><guid>http://persian.simulkade.com/posts/2015-08-08-lopen-in-delft/</guid><pubDate>Sat, 08 Aug 2015 18:14:54 GMT</pubDate></item><item><title>پیاده‌روی در دلفت-هفت آگوست دوهزار و پانزده</title><link>http://persian.simulkade.com/posts/2015-08-07-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150807_095907622_small.jpg"&gt;&lt;/p&gt;
&lt;p&gt;دست‌خط فارسی آیدا. موقع نوشتن مشق بازی‌گوشی کرده و جمله‌ای که مادرش در توصیف رفتارش گفته را -با کمی ایراد نگارشی- نوشته روی اولین کاغذی که دم دستش بوده. خط بانمکی دارد. همین قدرش را هم البته با خون دل یاد گرفته.&lt;/p&gt;
&lt;p&gt;&lt;img alt="delft" src="http://persian.simulkade.com/20150807_165950046_small.jpg"&gt;&lt;/p&gt;
&lt;p&gt;کتابخانه دلفت. جای بسیار خوبی است. طبق شنیده‌ها البته. داخلش برای بچه‌ها علاوه بر کتاب وسایل نقاشی و کاردستی و بازی‌های کامپیوتری هم هست. باید هفته‌ی بعد یکی دو روزی اینجا کار کنم ببینم به جایی می‌رسم یا نه. این جمله آخر را البته امروز بیست و سه نوامبر می‌نویسم و ربطی به تاریخ عکس ندارد).&lt;/p&gt;&lt;/div&gt;</description><guid>http://persian.simulkade.com/posts/2015-08-07-lopen-in-delft/</guid><pubDate>Fri, 07 Aug 2015 18:14:54 GMT</pubDate></item><item><title>پیاده‌روی در دلفت-شش آگوست دوهزار و پانزده</title><link>http://persian.simulkade.com/posts/2015-08-06-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150806_091018431_HDR_small.jpg"&gt;&lt;/p&gt;
&lt;p&gt;هوای تازه و خنک اول صبح و یک کوچه خلوت. قدم‌زدن‌های اول صبح حال خوشی به آدم می‌دهد. خصوصاَ در این فصل که مدارس تعطیلند و کوچه‌ها خلوت و خالی.&lt;/p&gt;&lt;/div&gt;</description><guid>http://persian.simulkade.com/posts/2015-08-06-lopen-in-delft/</guid><pubDate>Thu, 06 Aug 2015 18:14:54 GMT</pubDate></item><item><title>پیاده‌روی در دلفت-سی و یک جولای دوهزار و پانزده</title><link>http://persian.simulkade.com/posts/2015-07-31-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150731_090819905_small.jpg"&gt;&lt;/p&gt;
&lt;p&gt;این بخش از کلیسا مدت‌ها در دست تعمیر بود. بالاخره داربست‌ها را برداشتند. این عکس را در حد وسع دوربین موبایل گرفتم. برای عکس بهتر یا باید یک لنز بازتر داشته باشم یا چند ردیف از مغازه‌ها و خانه‌های مزاحم را خراب کنم.&lt;/p&gt;&lt;/div&gt;</description><guid>http://persian.simulkade.com/posts/2015-07-31-lopen-in-delft/</guid><pubDate>Fri, 31 Jul 2015 18:14:54 GMT</pubDate></item><item><title>پیاده‌روی در دلفت- سی جولای دوهزار و پانزده</title><link>http://persian.simulkade.com/posts/2015-07-30-lopen-in-delft/</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img alt="delft" src="http://persian.simulkade.com/20150730_090357574_small.jpg"&gt;&lt;/p&gt;
&lt;p&gt;&lt;a href="http://persian.simulkade.com/posts/2015-04-08-morgen-lopen-in-delft.html"&gt;اولین عکس وبلاگ&lt;/a&gt; را در یک صبح سرد و مه‌گرفته زمستانی تقریباَ از همین زاویه گرفتم. این بالایی را گرفتم برای مقایسه.&lt;/p&gt;
&lt;p&gt;&lt;img alt="delft" src="http://persian.simulkade.com/20150730_195122174_small.jpg"&gt;&lt;/p&gt;
&lt;p&gt;کانال پوشیده از جلبک. فکر کنم از روی این پل قبلاَ هم عکس گذاشته بودم. دارم آرام‌آرام تکراری می‌شوم.&lt;/p&gt;&lt;/div&gt;</description><guid>http://persian.simulkade.com/posts/2015-07-30-lopen-in-delft/</guid><pubDate>Thu, 30 Jul 2015 18:14:54 GMT</pubDate></item></channel></rss>