<?xml version="1.0" encoding="utf-8"?>
<?xml-stylesheet type="text/xsl" href="../assets/xml/rss.xsl" media="all"?><rss xmlns:atom="http://www.w3.org/2005/Atom" version="2.0" xmlns:dc="http://purl.org/dc/elements/1.1/"><channel><title>بابای آیدا (پیاده‌روی در دلفت)</title><link>http://persian.simulkade.com/</link><description></description><atom:link href="http://persian.simulkade.com/categories/cat_pydhrwy-dr-dlft.xml" type="application/rss+xml" rel="self"></atom:link><language>fa</language><lastBuildDate>Wed, 19 Aug 2015 16:00:44 GMT</lastBuildDate><generator>https://getnikola.com/</generator><docs>http://blogs.law.harvard.edu/tech/rss</docs><item><title>پیاده‌روی در دلفت-هفت جولای دوهزار و پانزده</title><link>http://persian.simulkade.com/posts/2015-07-07-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPZnNsZU5VNWpfQVU"&gt;&lt;/p&gt;
&lt;p&gt;خانه کودکی بابای آیدا توی یک شهرک کوچک بود به اسم چهل دستگاه. خانه‌های ویلایی با کوچه‌هایی مدرن و دلباز. اطراف شهرک بیابانی بود پر از این خارهای سگ جانی که عکسش همین بالاست. نمونه هلندی‌اش بلند قد و لاغر است بر خلاف مشابه کوتاه و تپل‌تر ایرانی. جمله‌ی قبل را درباره‌ی آدم‌ها هم می‌شود گفت. ساقه‌ي این گل بنفش خوش‌رنگ پر از خارهای ریز است که می‌شود با کارد میوه‌خوری آرام تراشیدشان و یک دستگیره خوب درست کرد برای نگه داشتن گل. خارهای را که دانه دانه با دست بکنی، گل نرم و رشته رشته باز می‌شود و مثل موی دلبر می‌ریزد روی شانه. کل موها را اگر مثل موی دلبر چنگ بزنید و با یک حرکت از جا بکنید، زیرش یک کاس‌برگ (درست می‌گویم؟) نرم سفید است قابل خوردن هر چند بسی بی‌مزه.&lt;br&gt;
این‌ها را از کجا می‌دانم؟ تجربه. چرا؟ چون تا برنامه‌ی کودک ساعت پنج خیلی وقت داشتیم و یوتیوب هم نبود.&lt;/p&gt;&lt;/div&gt;</description><guid>http://persian.simulkade.com/posts/2015-07-07-lopen-in-delft.html</guid><pubDate>Tue, 07 Jul 2015 18:14:54 GMT</pubDate></item><item><title>پیاده‌روی در دلفت- چهار جولای دوهزار و پانزده</title><link>http://persian.simulkade.com/posts/2015-07-04-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPSEExZG9GaFFtRlE"&gt;
&lt;img src="http://googledrive.com/host/0B8OOfC6oWXEPZm84VkFyY1RkTWc"&gt;&lt;/p&gt;
&lt;p&gt;عکس‌ها را حدود ده و نیم شب گرفته‌ام. عکس بالایی را از همین زاویه آن اوایلی که تازه بهار شده بود هم گرفته‌ام. حوصله ندارم لینکش کنم. یادم می‌آید خیلی خسته بودم. مقاله را نوشته بودم و برمی‌گشتم خانه. فکر کنم درفت اول بود که بعدتر اولیای امور گفتند بد نوشته شده. هوای دلفت هنوز روشن است. آسمانش هم خوشرنگ و کم‌ابر.&lt;/p&gt;&lt;/div&gt;</description><guid>http://persian.simulkade.com/posts/2015-07-04-lopen-in-delft.html</guid><pubDate>Sat, 04 Jul 2015 18:14:54 GMT</pubDate></item><item><title>پیاده‌روی در دلفت-سه جولای دوهزار و پانزده</title><link>http://persian.simulkade.com/posts/2015-07-03-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPOG9nRVJqMkEyeVE"&gt;&lt;/p&gt;
&lt;p&gt;قهوه‌خانه‌ای نزدیک خانه‌مان. داخلش خیلی شلوغ است و احساس می‌کنم قهوه‌اش باید گران باشد. یکی روی دیوار زرد بدرنگش گرافیتی زشت‌تری کشیده و صاحب مغازه سعی کرده پاکش کند.&lt;/p&gt;&lt;/div&gt;</description><guid>http://persian.simulkade.com/posts/2015-07-03-lopen-in-delft.html</guid><pubDate>Fri, 03 Jul 2015 18:14:54 GMT</pubDate></item><item><title>پیاده‌روی در دلفت- دو جولای دوهزار و پانزده</title><link>http://persian.simulkade.com/posts/2015-07-02-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPWFFWOElDUHQ2NjA"&gt;&lt;/p&gt;
&lt;p&gt;سوپروایزرم هانس  (چپ) و آرنه‌ اسکاوگه (راست)، دانشمندان باسواد و بی‌ادعا، با مغزهایی پر و شکم‌هایی گرد و قلمبه از شدت فعالیت ذهنی و کمبود کار بدنی. کمی از کله روحی هم در عکس هست. وزنش را اگر کم نکرده بود احتمالن چند سال بعد شبیه یکی از همین دو تا می‌شد.&lt;/p&gt;&lt;/div&gt;</description><guid>http://persian.simulkade.com/posts/2015-07-02-lopen-in-delft.html</guid><pubDate>Thu, 02 Jul 2015 18:14:54 GMT</pubDate></item><item><title>پیاده‌روی در دلفت-یک جولای دوهزار و پانزده</title><link>http://persian.simulkade.com/posts/2015-07-01-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPV0luMWl6MElfQTQ"&gt;&lt;/p&gt;
&lt;p&gt;تابلوهای مک‌دونالد و کَیک‌شاپ، دو آشغال فروشی که از قضا کنار هم هستند. مک‌دونالد: تولیدکننده ساندویچ‌های ناسالم، به ظاهر ارزان، و ناکافی برای هر سایز معده. کافی است یک بار ساندویچش را بدون نوشابه بخورید تا متوجه شوید این غذا چه پوچ و بی‌ارزش است. نوشابه‌های بزرگ و پر از شکر که بار تامین کالری را به دوش می‌کشند. حتی روی سالادش هم سس سرکه و شکر می‌ریزد، برای مخفی کردن بی‌بخاری ساندویچ‌هایش. نان ساندویچش حاوی مقدار زیادی هوا، اندکی کاغذ خمیر شده، و مقدار قابل توجهی نگه‌دارنده‌های شیمیایی است. همچنین سیب‌زمینی سرخ کرده‌اش.
کیک‌شاپ فروشگاهی است که اجناس بی‌کیفیت برندهای معروف را با تخفیف ظاهراً زیاد می‌فروشد. تخفیف‌ها به این شکل اعمال می‌شوند که فروشنده قیمت مورد نظرش را گوشه برچسب می‌نویسد. بعد عدد را در دو ضرب کرده و درشت می‌نویسد وسط کاغذ. آنگاه روی آن عدد درشت با ماژیک قرمز یک خط مورب می‌کشد.&lt;/p&gt;&lt;/div&gt;</description><guid>http://persian.simulkade.com/posts/2015-07-01-lopen-in-delft.html</guid><pubDate>Wed, 01 Jul 2015 18:14:54 GMT</pubDate></item><item><title>پیاده‌روی در دلفت-عصر بیست و نه و سی جون دوهزار و پانزده</title><link>http://persian.simulkade.com/posts/2015-06-29-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPeWU3V2hXLVJDS3c"&gt;
&lt;img src="http://googledrive.com/host/0B8OOfC6oWXEPZkxwalc2Zlg2S0U"&gt;&lt;/p&gt;
&lt;p&gt;کلیسای قدیم از نمایی دیگر (عکس بالا) و خانه‌ای در مقایسه با کلیسا نه چندان قدیمی سر کوچه خودمان. عکس دوم را که می‌گرفتم هوا صاف و آفتابی بوده. یک شباهت‌هایی بین این دو تا عکس بود که باعث شد بگذارمشان کنار هم. به ساعت کلیسا اگر دقت کنید حقه‌های معمار را می‌توانید ببینید برای راست نشان دادن برج کج. دو قطعه فلزی پیکان مانند با اندازه‌های مختلف کنار عدد‌های سه و نه. برج‌های کوچک کنار ساعت با طول‌های کمی متفاوت (اگر اشتباه نکنم). و چند تا حقه دیگر که از این زاویه پیدا نیست.&lt;/p&gt;&lt;/div&gt;</description><guid>http://persian.simulkade.com/posts/2015-06-29-lopen-in-delft.html</guid><pubDate>Mon, 29 Jun 2015 18:14:54 GMT</pubDate></item><item><title>پیاده‌روی در دلفت-عصر بیست و سه جون دوهزار و پانزده</title><link>http://persian.simulkade.com/posts/2015-06-23-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPd242SzNQdWEwdmc"&gt;&lt;/p&gt;
&lt;p&gt;اینجا مسیر همیشگی‌ام نیست. رفته بودم باربکیوی خداحافظی الیزا که قراردادش تمام شده و دارد دنیای کثیف مهندسی نفت را ول می‌کند و می‌رود دنبال موسیقی. از این مسیر برگشتم خانه. نزدیک سینمای دلفت.&lt;/p&gt;&lt;/div&gt;</description><guid>http://persian.simulkade.com/posts/2015-06-23-lopen-in-delft.html</guid><pubDate>Tue, 23 Jun 2015 18:14:54 GMT</pubDate></item><item><title>پیاده‌روی در دلفت-عصر بیست و دو جون دوهزار و پانزده</title><link>http://persian.simulkade.com/posts/2015-06-22-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPM1NTcXR5MHJJdW8"&gt;&lt;/p&gt;
&lt;p&gt;نمایی از کلیسای قدیم دلفت از انتهای خیابان قدیم دلفت. مثال نقضی برای ضرب المثل معروف «خشت اول گر نهد معمار کج». اواسط کار یکی فهمیده و جناب معمار گفته جلوی ضرر را از هرجا بگیری منفعت است. هر جور بوده بقیه برج را راست می‌سازند. بالای کلیسا را هم طوری تزیین می‌کنند که از دور مثل دیواری دیده شود که تا ثریا کج نرفته. &lt;/p&gt;&lt;/div&gt;</description><guid>http://persian.simulkade.com/posts/2015-06-22-lopen-in-delft.html</guid><pubDate>Mon, 22 Jun 2015 18:14:54 GMT</pubDate></item><item><title>پیاده‌روی در دلفت-عصر نوزده جون دوهزار و پانزده</title><link>http://persian.simulkade.com/posts/2015-06-19-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPZzFwTkJiYWk1Yk0"&gt;&lt;/p&gt;
&lt;p&gt;یکی دیگر از کانال‌های نزدیک خانه‌مان. یکی از واجبات زیارت دلفت تور کانال است. توی همین آبی که می‌بینید دور می‌زنند و برمی‌گردند به محل شروع تور. یکی از جاهایی که درباره‌اش برایتان توضیح می‌دهند خانه‌ای است در سمت راست همین پلی که در انتهای عکس می‌بینید. در روزگاران دور این خانه محل نگهداری آدم‌های عقب‌افتاده بوده. راهنما می‌گفت برای تامین هزینه‌ها به مردم بلیط می‌فروخته‌اند برای تماشای شیرین‌کاری‌های ساکنین خانه. ایده‌هایی که فقط به مغز هلندی‌ها می‌رسد. الان خانه را تبدیل کرده‌اند به خوابگاه دانشجویی. به قول راهنما چیزی عوض نشده.&lt;/p&gt;&lt;/div&gt;</description><guid>http://persian.simulkade.com/posts/2015-06-19-lopen-in-delft.html</guid><pubDate>Fri, 19 Jun 2015 18:14:54 GMT</pubDate></item><item><title>پیاده‌روی در دلفت-عصر هیجده جون دوهزار و پانزده</title><link>http://persian.simulkade.com/posts/2015-06-18-lopen-in-delft.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;&lt;img src="http://googledrive.com/host/0B8OOfC6oWXEPMzdhQ3lnMHgxbnM"&gt;&lt;/p&gt;
&lt;p&gt;ساختمان قدیم شهرداری دلفت یا به قول خودشان gemeente. اولین بار سال دوم اقامت در دلفت رفتیم اینجا تا شهردار برای ما و دیگر شرکت کنندگان کنفرانس «پیشروان تکنولوژی‌های زیرزمینی» نطق کند به انگلیسی. فکر کنم کل یوم ده دوازده نفری بودیم. شهردار با لباس رسمی آمد و با همه‌مان دست داد و نطق مفصلی کرد درباره برنامه‌های انتقال ایستگاه قطار به زیرزمین و احداث مجتمع تجاری و نیاز به تکنولوژی‌های نوین و شما چه خوبید و این‌ها. من که کلن اشتباهی توی آن جمع بودم.&lt;br&gt;
از دیگر کاربردهای این ساختمان این است که در ایام خاصی از سال آدم‌های غیر هلندی واردش می‌شوند، یک قهوه یا چایی صرف می‌کنند تا شهردار بیاید و به زبان هلندی برایشان نطق کند، بعدش شهردار صدایشان می‌کند و یک بسته پنیر هلندی و یک پوشه آبی می‌دهد دستشان، با هم عکس می‌گیرند و نخودنخود هر که رود خانه خود. آدمی که از در خارج شده می‌تواند بدون ویزا به آمریکا سفر کند.&lt;/p&gt;&lt;/div&gt;</description><guid>http://persian.simulkade.com/posts/2015-06-18-lopen-in-delft.html</guid><pubDate>Thu, 18 Jun 2015 18:14:54 GMT</pubDate></item></channel></rss>