<?xml version="1.0" encoding="utf-8"?>
<?xml-stylesheet type="text/xsl" href="assets/xml/rss.xsl" media="all"?><rss xmlns:atom="http://www.w3.org/2005/Atom" version="2.0" xmlns:dc="http://purl.org/dc/elements/1.1/"><channel><title>بابای آیدا</title><link>http://persian.simulkade.com/</link><description>نه چندان جدی</description><atom:link href="http://persian.simulkade.com/rss.xml" type="application/rss+xml" rel="self"></atom:link><language>fa</language><lastBuildDate>Wed, 08 Apr 2015 10:08:34 GMT</lastBuildDate><generator>http://getnikola.com/</generator><docs>http://blogs.law.harvard.edu/tech/rss</docs><item><title>پیاده‌روی در دلفت-صبح هشت آوریل دوهزار و پانزده</title><link>http://persian.simulkade.com/posts/2015-04-08-morgen-lopen-in-delft.html</link><dc:creator>عین‌ الف‌ الف</dc:creator><description>&lt;p&gt;&lt;img src="http://googledrive.com/host/0B8OOfC6oWXEPTnEyOFlDbVI1Znc"&gt;&lt;/p&gt;</description><guid>http://persian.simulkade.com/posts/2015-04-08-morgen-lopen-in-delft.html</guid><pubDate>Wed, 08 Apr 2015 09:27:55 GMT</pubDate></item><item><title>بعد از این کی توان به سایه نشست</title><link>http://persian.simulkade.com/posts/2015-03-28-about-cemetery.html</link><dc:creator>عین‌ الف‌ الف</dc:creator><description>&lt;p&gt;تابستان دو سال پیش، ایران رفتنمان خیلی ناگهانی بود و دلایل اقتصادی داشت. منظورم از دلایل اقتصادی هست بلیط نسبتن مفت اما نه چندان راحت. نفری دویست یورو رفت و برگشت به تهران از استانبول.مامان آرشیدا با مادرش هماهنگ کرد و برایمان بلیط تهران به شیراز گرفت. به هیچ کس هم نگفتیم و رفتیم. ظهر گرم تابستان رسیدیم خانه مادر مریم. خواهرش در را که باز کرد جیغ بنفشی کشید. بچه‌ها را گذاشتم آنجا و خودم رفتم خانهٔ خودمان. در خانهٔ ما همیشه باز است. در نزده رفتم تو. آرزو خواهرم با وحید شوهرش هم بودند. وحید اولین نفری بود که آمدنم را دید. مادرم -به اقتضای مادری- یک دور کامل همه سناریوهای بد -و طبعن غیر ممکن- را در کسری از ثانیه در ذهنش مرور کرد و آخرش پرسید چی شده؟ چرا اومدین؟ بچه‌ها کجان؟ چند دقیقه‌ای طول کشید تا رضایت بدهد تظاهر کند خیالش راحت شده. چند روز بعد خیالش راحت شد که جدی جدی طوری نشده. خبر سرزده آمدنمان مثل بمب ترکید. همه آمدند دیدنمان. عمو جعفر را خوب یادم است که نشسته بود روی صندلی روبروی دهانهٔ کولر آبی پشت بام. من نشسته بودم روی زمین و تکیه داده بودم به دیوار. خیلی زیر پوستی طوری که من اگر یک بچه چهار ساله بودم نمی‌فهمیدم به مادرم اشاره کرد که احسان سر مزار هم رفته؟ اگر نرفته ببرمش. مادرم هم اشاره کرد که هروقت خودش خواست و این‌ها. فکر که می‌کنم می‌بینم چهارساله هم اگر بودم می‌فهمیدم. شاید هم از آن حرف‌هایی بود که دلش نمی‌خواست مستقیم بگوید. همان کاری را کردم که آدم برای زندگی در ایران باید خوب بلد باشد. خودم را زدم به نفهمیدن. از همان اولش هم می‌خواستم تنها بروم. همان اوایل مادرم موقع تعریف مراسم گفته بود که خاکش نزدیک خاک بی‌بی است. مادر باباعلی و مادربزرگ من.&lt;br&gt;
چند روز بعد یک صبح زود از خانه زدم بیرون. همه‌جا خلوت بود و هوا هنوز بوی خنک قبل از طلوع می‌داد. حس خاصی نداشتم. شهر عوض نشده بود. از کنار مدرسه شریعتی رد شدم و رفتم توی مسیر پر از خاک و خل قبرستان پشت پیرِمراد. آخرین باری که رفته بودم قبرستان در و دیوار نداشت. گویا آدم -به قول فرنگی‌ها سو کالْد- خیّری خانهٔ امواتش را نونوار کرده بود. دو سه دقیقه‌ای طول کشید تا قبر بی‌بی را پیدا کنم و بعدش یکی دو دقیقه تا برسم به خاک باباعلی. نشستم. کنارش. خودم را مجسم کرده بودم که همان لحظهٔ اول می‌زنم زیر گریه. با هق‌هق. ساکت نشستم و نگاه کردم. شعر روی سنگ را حفظ کردم. آن تناور درخت خانه شکست/بعد از این کی‌ توان به سایه نشست. جایی که نشسته بودم سایه‌ای نبود و آفتاب به قول ادبا تموز شروع کرده بود به سوزاندن. خاطرات هجوم آوردند. هجوم لغت خوبی است برای کاری که خاطرات با آدم می‌کنند. مثل قوم مغول چیزی جلودارشان نیست به جز چند قلم مادهٔ ممنوع. جای خالی‌اش را دیدم. توی همه خاطرات خوب. گریه آمد. با هق‌هق. تازه شروع کرده بودم که صدای داد و بیداد زنی از آن طرف قبرستان حواسم را پرت کرد. بچه نیستیم که چیزی تمرکز هق‌هق کردنمان را به هم نزند. داد و بیدادش برای جلب توجه بود. همهٔ حرف‌هایش را می‌توانست توی دلش هم بگوید و گریه کند. جزییاتش بیش از حدی بود که برای دل خودش باشد. شاید اگر من را ندیده بود چیزی نمی‌گفت. عصبانی شدم. بخشی از عصبانیت مانده از قبل بود شاید. نمی‌دانم. هق‌هق کوتاه تمام شد. صبر کردم تا همهٔ قصه‌اش را برای تک تماشاچی‌اش بگوید. امید بسته بودم به آفتاب که راضی‌اش کند به رفتن. احتمالن آن قدری با چادر سیاه زیر آفتاب ظهر راه رفته بود که با آفتاب ملایم اول صبح صفا کند. خسته‌ام کرد. بلند شدم. او هم بلند شد و رفت. من و مرده‌ها به آسایش رسیدیم.&lt;br&gt;
روزهای آخر برای همه سؤال بود که چرا احسان نرفته سر خاک. حریم خصوصی برای این مردم ناشناخته است. روزهای آخر با مریم و آیدا و مادرم رفتیم. آیدا از مرگ و مراسم تدفین می‌پرسید و من با صدای لرزان برایش توضیح می‌دادم. حین گریهٔ مریم سر خاک. گریه نکردم که دختر به هم نریزد.&lt;br&gt;
به مادرم گفتم قبلن آمده بودم. احتمالن فامیل هم به آرامش رسیدند.&lt;/p&gt;</description><guid>http://persian.simulkade.com/posts/2015-03-28-about-cemetery.html</guid><pubDate>Sat, 28 Mar 2015 12:20:30 GMT</pubDate></item><item><title>سخت می‌گیرد جهان بر مردمان سخت‌کوش</title><link>http://persian.simulkade.com/posts/2015-03-22-on-the-value-of-laziness.html</link><dc:creator>عین‌ الف‌ الف</dc:creator><description>&lt;p&gt;ژنی هست در وجود دختر که ریشه دارد در آبای پدری و احتمالن می‌رسد به خود خواجهٔ شیراز که «گفت آسان گیر بر خود کارها». چند نمونه:&lt;br&gt;
«بابا تشنمه.» [ترجمه: بابا برام آب بیار]. «برو یه لیوان آب بخور بابا». «نمی‌خواد. تُفم قورت می‌دم خوب می‌شه».&lt;br&gt;
«باید برم دست‌شویی. خیلی خوب شد دفعهٔ قبل که رفتم دست‌شویی دستم نشستم».&lt;br&gt;
در حالی که روی مبل نشسته و یوتیوب می‌بیند «کی می‌خواد برای من آب‌میوه درست کنه لطفن؟».&lt;br&gt;
نمره درس ورزشش از همه درس‌ها کم‌تر است. برایش کلاس جبرانی گذاشته‌اند. توضیح ضروری این‌که در آخرین برف دلفت آن‌قدر بابا را دنبال خودش کشید که یک هفته مریض بودم.&lt;br&gt;
تنبلی مادر تمام اختراعات بشری است. اگر روزی روزگاری آدم‌های گشادی از سختی کار به تنگ نیامده بودند هیچ ماشین چاپی جای‌گزین میرزا بنویس‌ها و هیچ تراکتوری جانشین بیل‌‌زن‌ها نشده بود.&lt;br&gt;
یادمان بماند همهٔ آدم‌های گشاد برای لذت‌بردن از تنبلی‌هایشان حاضرند شبانه‌روز کار کنند. کاری که هیچ انسان غیرگشادی نمی‌کند. گشادها همیشه دنبال راه‌های ساده‌تر و پربازده‌ترند. گشادی گشادان را سهل نتوان دید و ستود.  سعدی اگر گشاد نبود و زیاد می‌نوشت آن نثر قشنگ و مختصر و مفیدی که با کمترین لغات بیشترین معانی را منتقل می‌کند شکل نمی‌گرفت.&lt;br&gt;
رد پای گشادی را در کم‌تر اختراع بشری است که نتوان دید. جنس این گشادی خلاقانه و فعالانه خیلی تفاوت دارد با گشادی عوامانه و منفعلانه. گشادی‌ای از جنس کلیک. گشادی نسل جدید. گشادی را اما همچنان می‌شود به فال نیک گرفت.&lt;/p&gt;</description><guid>http://persian.simulkade.com/posts/2015-03-22-on-the-value-of-laziness.html</guid><pubDate>Sun, 22 Mar 2015 18:34:04 GMT</pubDate></item><item><title>کشش سطحی</title><link>http://persian.simulkade.com/posts/2015-03-19-surface-tension.html</link><dc:creator>عین‌ الف‌ الف</dc:creator><description>&lt;p&gt;آزمایشی هست در علوم دبستان یا شاید راهنمایی -بلکه هم دبیرستان- که یک عدد سوزن یا یک برگ تیغ صورت‌تراشی عصر ما قبل ژیلت را خیلی آرام میگذاریم روی آب و در کمال تعجب در آب غرق نمی‌شود. بعد هم ربطش می‌دهیم به کشش سطحی بالای آب. بعدش بخش هیجان‌انگیز ماجرا این است که یک قطره مایع ظرفشویی (هنوز هم می‌گویند ریکا یا مال نسل ما بود) یا آب صابون می‌چکاندیم گوشهٔ ظرف و سوزن و تیغ بی‌نوا غرق می‌شدند. جواب سوال امتحان ثلث هم این بود که صابون کشش سطحی آب را کم می‌کند. از دیگر استفاده‌های کشش سطحی این است که می‌توان نوشتش بالای کاغذ و زیرش یک فیلم‌نامهٔ معناگرا نوشت که در آن یک پسر با ریش بزی بدون سیبیل و موهای آشفته، عاشق (به فتح شین) یک دختر بدحجاب گردیده و در نهایت کارشان به طلاق می‌رسد.&lt;br&gt;
امروز کارم همین بود. اندازه‌گیری کشش سطحی. روش بسیار ابتدایی و دقیقی دارد به اسم &lt;a href="http://en.wikipedia.org/wiki/Du_No%C3%BCy_ring_method"&gt;حلقهٔ دونوی&lt;/a&gt;. شامل یک عدد حلقه است که در سطح فرو رفته و به آرامی بیرون کشیده می‌شود. بر اساس تغییر نیروی وارده به حلقه در هنگام خروج از مایع، می‌توان کشش سطحی را حساب کرد. تنها مسئله این است که باید حلقه را بعد از هر استفاده با شعله مشعل تمیز کرد تا خوب ضدعفونی شود. آتش تمام مواد فعال سطحی را می‌کشد. همان‌طور که می‌دانید در فیلم‌ها هم وقتی نامزد کاراکتر بزن‌بهادر فیلم با کارد میوه‌خوری گلوله‌ها را از بدن جمشید آریا (برای شما هاشم‌پور) بیرون می‌کشد قبلش با فندک کارد را خوب تمیز می‌کند. این حرارت بالا می‌تواند شکل حلقه را عوض کند و باعث شود حلقه زود زنگ (در شهر ما منگ) بزند. پس باید حلقه را از یک فلز مناسب تهیه کرد. فلز مناسب یعنی فلز گران. در این مورد پلاتین. یک حلقه کوچک هشتصد یوروی ناقابل. تنها حلقه سالمی که برای دستگاه مانده را تکنیسین مربوطه، الن، در جای مناسبی مخفی کرده و فقط به خودش اجازه استفاده می‌دهد. امروز هم من نمونه‌ها را آماده می‌کردم و الن اندازه می‌گرفت. امروز نیمه‌وقت دانشگاه بود و مجبور شدم برای تمام شدن آزمایش‌ها، وقت ناهار را بمانم و محلول آماده کنم.&lt;br&gt;
الن دو تا دختر دارد. گاهی درباره بچه‌داری حرف می‌زنیم. به من که نگران سال‌های آینده بودم می‌گفت هر سن و سالی لطف خودش را دارد. دختر بزرگش هیجده ساله است. کسی که یک دختر را به هیجده سالگی برساند و از حاصل کارش راضی باشد، به نظر من باید بازنشسته شود. الن اما تازه فهمیده که شوهرش سرطان خون دارد. هیچ وقت به زشتی‌های این لغت توجه کرده‌اید وقتی روی کاغذ می‌آید؟ دست و دلم نمی‌رود حال شوهرش را بپرسم. آخرین بار که حال منشی‌مان را، دو هفته بعد از تصادف منجر به فوت گربه‌اش، پرسیدم زد زیر گریه. نمی‌دانم وقتی آدم‌ها گریه می‌کنند باید چه کرد. بغلشان کنی؟ موهایشان را نوازش کنی؟ چیزکی بگویی؟ ترجیح من این است که دستی بزنی روی شانه‌شان و بروی تا خوب گریه کنند.&lt;/p&gt;</description><guid>http://persian.simulkade.com/posts/2015-03-19-surface-tension.html</guid><pubDate>Thu, 19 Mar 2015 16:30:25 GMT</pubDate></item><item><title>آزمایش امروز</title><link>http://persian.simulkade.com/posts/todays-experiment.html</link><dc:creator>عین‌ الف‌ الف</dc:creator><description>&lt;div&gt;&lt;p&gt;کار در آزمایش‌گاه یک حسن بزرگ دارد. شاید هم دو تا. اول این که آدم دنیای واقعی را می‌بیند و تجربه می‌کند. دنیای واقعی گفتم در برابر مدل‌های ریاضی و محاسبات کامپیوتری. دوم این که آدم نتیجه کارش را زود می‌بیند. چه موفقیت باشد چه شکست. از دوشنبه درگیر سرهم کردن تجهیزات بودم تا امروز عصر که همه چیز آماده شد و شکستم را با روی باز پذیرفتم. یک تکه لوله کهنه را تکنیسین استفاده کرده بود برای یک اتصال مهم. از محل اتصال نشتی داشت. توی فشار پایین نشتی معلوم نبود. فشار را که بردم بالا همه جا را آب گرفت. اغراق می‌کنم البته. مجموعن ده سی‌سی آب ریخته بود کف اجاق (اجاق ترجمه خوبی هست برای آون؟). خلاصه که تصمیم گرفتم حالا که آزمایش هنوز شروع نشده یکی دو تا از قطعه‌ها را عوض کنم تا نتیجه را بهتر بشود مقایسه کرد با آزمایش قبل. آن یکی آزمایش دیگرم البته خوب جلو می‌رود. امشب تمامش می‌کنم. فردا هم آزمایش‌های کشش سطحی را داریم و این بخش از کار تمام می‌شود. محلول آب و صابون را آماده کرده‌ام برای آزمایش.&lt;br&gt;
ساندویچ آخر امروز را گاز می‌زنم. نان تست، کالباس مرغ، و کاهو. خشک و کم‌مزه است. با هر لقمه یک قلپ آب می‌خورم. جهت مقایسه قیمت: یک بسته بزرگ نان تست حدود بیست و پنج برش دو یورو. یک بسته کوچک کالباس مرغ حدود صد گرم یک یورو و هشتاد سنت. یک بسته چهارصد گرمی کاهوی سالاد آماده مصرف دو یورو. هشت برش نان تست خوردم به اضافه همهٔ کاهو و کالباس. از صبح چهار برش هم نان تست کشمشی خوردم با کره بادام زمینی. دیشب مریم کلم‌پلوی شیرازی پخته بود. به قصد کشت خوردم. احتمالن جغد یا اژدهایی در معده‌ام لانه کرده و همه این ورودی‌ها را می‌بلعد و وزنم را ثابت نگه می‌دارد. هنوز هم ته دلم خالی‌ست. سهمیه موز امروزم را هم دارم می‌خورم.&lt;br&gt;
این چرت و پرت‌ها را دارم می‌نویسم که آزمایش به تعادل برسد و بساطم را جمع کنم بروم خانه. شب‌ها خودم را با مقاله انرژی ژئوترمال (زمین‌گرمایی؟) سرگرم می‌کنم. تنوع بد نیست.&lt;br&gt;
آزمایش به چنان تعادل خوبی رسیده که اشک در چشمان آدم جمع می‌شود. سه تا نقطه دیگر مانده که امشب تمام می‌شود. داده‌ها را هم قبل از عید آنالیز کنم راحت می‌شوم.&lt;br&gt;
کنجکاوید نتیجه آزمایش را ببینید؟ خدمت شما:&lt;/p&gt;
&lt;p&gt;&lt;img alt="daq screenshot" src="http://persian.simulkade.com/my_daq_screeshot.png"&gt;&lt;/p&gt;&lt;/div&gt;</description><guid>http://persian.simulkade.com/posts/todays-experiment.html</guid><pubDate>Wed, 18 Mar 2015 16:37:33 GMT</pubDate></item><item><title>سال گذشته</title><link>http://persian.simulkade.com/posts/last-persian-year.html</link><dc:creator>عین‌ الف‌ الف</dc:creator><description>&lt;p&gt;سال نود و سه هم رو به پایان است. این نود و سه را که می‌خواستم بنویسم صفحه دسکتاپم را نگاه کردم. حسابش چند سالی هست که از دستم در رفته. از سال قبل دو تا کار خوب یادم مانده: ترک خیلی جدی خواندن سایت‌های خبری و خواندن تعداد زیادی کتاب. سر فرصت لیست کتاب‌ها را می‌نویسم. به خصوص به خاطر کتاب‌های بدی که بینشان بود.&lt;br&gt;
عید اینجا بد نیست. هوا هنوز سرد است و گاهی یکی دو ساعتی که خورشید در بیاید و دما برود بالای سیزده چهارده درجه [سانتی‌گراد]، کله‌مان را از پنجره می‌بریم بیرون و زور می‌زنیم بوی عید را از دل هوای خنک دلفت بکشیم توی دماغ ایرانی بزرگمان. مریم -هر چند دماغش کوچک‌تر است- معمولن موفق می‌شود. من اما -با دماغ بزرگ‌ترم- چیزی از عید نمی‌فهمم. عید با آجیل و لباس قسطی و خانه بی‌بی عیدتر است. خوبی‌های اینجا هم کم نیست. مثلن سریال‌های روزانه و مردان آهنین نمی‌بینیم.&lt;br&gt;
اعتیاد به پیاده‌روی را هم باید اضافه کنم به عادت‌های خوب نود و سه. به قول خارجی‌ها فیزیکالی سالم‌تر و سرحال‌ترم. بیش‌تر یاد گرفتم و به‌تر کار کردم. آرام‌ترم از سال‌های قبل‌تر.&lt;br&gt;
نود و چهار سال مهم‌تری است. کارهای عقب‌افتاده و پشت گوش انداخته شده را باید جمع و جور کنم. توان و انرژی‌اش را دارم. اراده‌اش را هم تا ببینیم.&lt;br&gt;
بهارتان پیشاپیش مبارک.&lt;/p&gt;</description><guid>http://persian.simulkade.com/posts/last-persian-year.html</guid><pubDate>Tue, 17 Mar 2015 16:55:30 GMT</pubDate></item><item><title>دوران بعد از ترک وبگردی – هفته اول</title><link>http://persian.simulkade.com/posts/post-internet-addiction.html</link><dc:creator>عین‌ الف‌ الف</dc:creator><description>&lt;div&gt;&lt;h3&gt;سه‌شنبه بیست و سه سپتامبر دوهزار و چهارده&lt;/h3&gt;
&lt;p&gt;دیشب بالاخره نشستم و ته و توی کار با ابزارهای بهینه‌سازی جولیا را درآوردم. هنوز آن چیزی که می‌خواستم نیست. البته یک ابزار دیگر مانده که باید تست کنم. ولی مرتب و خوب و نسبتاً راحت بود.&lt;br&gt;
از مزایای دختر داشتن یکی این است که شب‌ها دست بابا را می‌گیرد و خواب می‌رود. بعد بابا می‌تواند دستش را بگذارد روی قلب دختر و ضربان قلب منظمش را بشمارد و مو‌های کوتاهش را نوازش کند و همهٔ غم دنیا را بسپارد به باد!&lt;br&gt;
امروز همچنان حالم خوب نیست. پیاده‌روی را ترک نکرده‌ام ولی فکر کنم در حین سرما خوردن باشم. امروز صبح یاد سالی افتاده بودم که اسیران ایرانی آزاد شدند. خانهٔ بی‌بی بودم و کمی شاگرد آقا (مرحوم پدربزرگ مادری‌ام). می‌گویم کمی چون کار خاصی نمی‌کردم جز خوردن شکلات و مواظبت از مغازه -در حد مترسک- وقتی آقا بیرون می‌رفت برای نماز یا خرید. شرح وظایفم کل یوم تکرار این جمله بود: «خودش نیست». به لهجه خودمان به ضم دال. برای ناهار پیاده می‌رفتم خانه بی‌بی. ناهار معمولاً تاس‌کباب بود. بله من هم اولین بار گول اسمش را خوردم. این غذا عبارت است از خورشت سیب‌زمینی یا هویج بدون گوشت و برنج. خسته‌ترین غذای تاریخ بشریت پایان خوبی بود برای تکراری‌ترین روزهای زندگی پسربچهٔ نه ساله‌ای که باید توی کوچه‌ها می‌دوید یا ژول ورن می‌خواند. حقوق هم می‌گرفتم حدود روزی ده یا بیست تومان اگر یادم می‌ماند از دخل بردارم. پول را می‌ریختم توی قلک پلاستیکی خرسی که یک بار پاره شده بود و آقا درش را چند لایه نوار چسب پلاستیکی زده بود. ری‌سایکلینگ خانگی. یادم است آخر تابستان آقا چسب را یک تکه کند، پول‌ها را شمرد، کمی فکر کرد، چند تا پنجاه‌ تومانی از جیبش اضافه کرد جهت غنی‌سازی دستمزد پسر شکلات‌خور. شده بود هزار تومان. اسکناس‌ها را لوله کرده بودم و یک کش باریک پیچیده بودم دورش. وزن پول را توی دستم حس می‌کردم و لذت می‌بردم. فردایش باباعلی پول را با مهربانی ازم قرض گرفت و هیچ وقت پس نداد!&lt;br&gt;
طبقهٔ بالای خانهٔ بی‌بی را اجاره داده بودند به یک زوج جوان. بعید می‌دانم اجاره می‌گرفتند. آقا دست و دلباز بود و برای بی‌بی هم احتمالاً ثواب کار خیر می‌چربید به چندرغاز اجاره‌خانه. بی‌بی البته سواد نداشت ولی ثواب را خوب ضرب و تقسیم می‌کرد. هنوز هم می‌کند.&lt;br&gt;
زوج جوان یکی داستان بود پر آب چشم. شوهر خانم در جبهه مفقودالاثر شده بود و همهٔ فامیل ناامید که شده بودند از بازگشت مرد رزمنده، با برادر شوهرش ازدواج کرده بود. مرد چند سالی از زن جوان‌تر بود. یادم است بی‌بی وقتی این را می‌گفت صورتش طوری می‌شد که انگار مرد بی‌نوا با ننه‌اش ازدواج کرده. یک بار از خانم پرسیدم چرا با مرد جوان‌تر از خودش وصلت کرده. رنگش پرید و همه چیز را از بیخ و بن تکذیب کرد. اگر توی اروپا بود احتمالاً لبخند رضایتی می‌زد و می‌گفت بزرگ شدی خودت می‌فهمی.&lt;br&gt;
قضیه البته به این‌جا ختم نشد. چهره‌های عصبانی پرخاش‌کنان با منطق تخمی آدم‌های قدیمی به من حالی کردند که تو نمی‌فهمی نباید این حرف‌ها را جلوی طرف بزنی؟ و من حساب می‌کردم حتماً این حرف‌ها را باید پشت سر آدم‌ها زد. &lt;br&gt;
همین‌جا کمی هم بروم بالای منبر که: آقایان. خانم‌ها. نه از اول. روی منبر این‌طور می‌گویند: برادران. خواهران. پدران و مادران و مادربزرگان. نه! بچه نه ساله مناسبات احمقانه بزرگ‌ترها را نمی‌فهمد. این را توی کلهٔ پوکتان فرو کنید. هیچ وقت هم به بچه نگویید ما اندازه تو بودیم چنین بودیم و چنان. چون بچه از هم سن و سال‌هایتان می‌پرسد و می‌فهمد هیچ کس در کل این فامیل و این محله و این شهر هیچ وقت هیچ گهی نبوده. پایان منبر.&lt;br&gt;
سالی بود که آزاده‌ها برمی‌گشتند. اسامی را رادیو می‌گفت. زمان بازگشتشان معلوم می‌شد. ملت بلند می‌شدند و با موتور و مینی‌بوس و اتوبوس می‌افتاندند توی جاده‌هایی که روزهای عادی هم بالای ظرفیت استفاده می‌شد. نتیجه‌اش هم خلق نوع جدیدی بود از کشته و معلول. شهدای شادی خلق جهان سوم. بعد طرف می‌رسید خانه. لاغر و زرد و خسته. می‌گذاشتندش روی صندلی توی حیاط و ملت فضول می‌آمدند به تماشا. آشنا اگر بودند چهار تا ماچش هم می‌کردند جهت تبادل باکتری‌های ناشناخته. تمرینی برای ارتقای سیستم ایمنی بدن‌های کم‌رمق. مستأجر بی‌بی رنگ به چهره نداشت و من نمی‌فهمیدم چرا. فکر می‌کردم چون دایی برگشته و باید بروند جای دیگری پیدا کنند. هر روز خبرهای جدید می‌رسید. از آد‌هایی که قبر هم داشتند توی گلزار شهدا و سر و مر و گنده برگشته بودند پیش مادری که سال‌ها بالای همان قبر خالی گریه کرده بود. بی‌بی به خنده ادای دوستش را در می‌آورد: «قربون قبر پوکت بشم ننه». باز هم با لهجه خودمان به ضم کاف؛ و رنگ مستأجر بی‌بی بیشتر می‌پرید.&lt;br&gt;
یکی دو سالی گذشت و شوهری از جنگ برنگشت. برای همیشه مفقودالاثر شده بود. بزرگ‌تر که شدم و آشناتر با مناسبات احمقانه آدم‌بزرگ‌ها، برایم سوال بود که مستأجر بی‌بی هم آرزو داشت شوهرش برگردد؟&lt;/p&gt;
&lt;h3&gt;جمعه بیست و شش سپتامبر دوهزار و چهارده&lt;/h3&gt;
&lt;p&gt;هفتهٔ بدی نبود. خوب کار کردم. سایت‌های خبری را تقریبن کامل ترک کرده‌ام. هنوز نتایج فوتبال را چک می‌کنم. ولی گل‌های بازی‌ها را ندیده‌ام. مصرف یوتیوب خیلی کم شده. شوهای خبری طنز را گاهی از تلویزیون تماشا می‌کنم. هنوز به مرحله تولید محتوا نرسیده‌ام. دو سه باری هم جستجوهای نِردی بی‌جهت وقتم را تلف کرده. ولی از کارم تا الان راضی هستم. تولید محتوا را باید بیشتر کنم. مطالعهٔ علمی هم به همچنین. کتاب هم همچنان همان «دختری که پادشاه سوئد را نجات داد». بامزه است. بیشتر از نصفش را خوانده‌ام و توصیه می‌کنم به همهٔ آن‌هایی که زبان یاد می‌آموزند.&lt;/p&gt;&lt;/div&gt;</description><category>ترک اعتیاد به وب</category><guid>http://persian.simulkade.com/posts/post-internet-addiction.html</guid><pubDate>Fri, 26 Sep 2014 11:26:33 GMT</pubDate></item><item><title>یک ماه بدون وب‌گردی - هفته چهارم</title><link>http://persian.simulkade.com/posts/one-month-without-browsing-part-iv.html</link><dc:creator>عین‌ الف‌ الف</dc:creator><description>&lt;div&gt;&lt;h3&gt;یک‌شنبه چهارده سپتامبر دوهزار و چهارده&lt;/h3&gt;
&lt;p&gt;بابای آیدا هستم یک مسافر. امروز قبل از بیرون رفتن با آیدا برای خرید به سایت سوپرمارکت نزدیک خانه سر زدم. دیشب هم سایت آقای قائد را خواندم. امروز هم کرمم گرفت نتایج بازی‌های دیشب را دیدم و گل‌های دو تا از بازی‌ها را هم تماشا کردم. این از اعترافات. امیدوارکننده نیست. باید جدی‌تر با اعتیاد برخورد کنم. آخر هفته بیشتر به آشپزی گذشت. خوراک ماهی با آویشن و آب‌لیمو با سیب‌زمینی تنوری. همبرگر نیمه‌گیاهی هم درست کردم که تشکیل شده از نیم کیلو گوشت و نیم کیلو سویای خشک با هر مقدار آب که جذب کند (احتمالن نیم کیلو). ادویه‌هایی که به سویا طعم خوش همبرگر می‌دهد عبارت است از نمک، پودر سیر، فلفل قرمز، پودر تخم گشنیز و اگر دوست داشتید زردچوبه که اصولن به جز مربا به هر خوراکی می‌خورد. اندکی آب‌لیمو هم بی‌ضرر نیست. آرد سوخاری برای این‌که مخلوط خودش را بگیرد. از کاغذ پخت کیک استفاده کنید برای جدا کردن همبرگرهایی که با دست گرد و صاف شده‌اند.&lt;br&gt;
یادم باشد درباره پیش‌غذای امروز بنویسم: ترید آب انار.&lt;/p&gt;
&lt;h3&gt;دوشنبه پانزده سپتامبر دوهزار و چهارده&lt;/h3&gt;
&lt;p&gt;امروز خیلی سرم شلوغ بوده از صبح. فرصت نفس کشیدن ندارم. الان دارم همزمان می‌نویسم و ساندویچ نان و پنیر می‌خورم و قهوه.&lt;br&gt;
برگشتم. خیلی روز شلوغی بوده امروز. اعترافات امروز: استفاده از گوگل مپ جهت یافتن آدرس برای مریم، نگاهی به صفحه دانلود نرم‌افزارم، نگاهی به لیست فیلم‌های جدید (که اگر خوب هم بود وقت نداشتم تماشا کنم)، نگاهی به مقاله‌های جدید صفحهٔ گوگل اسکولار.&lt;br&gt;
دارم با eureqa داده‌های کف را فیت می‌کنم. مدلش پیچیده‌تر از آن است که پیدا شود. باید منتظر داده‌هایی باشم که از آزمایش‌های خودم بیرون خواهد آمد.&lt;br&gt;
بروم آزمایشگاه ببینم اوضاع چطور است. توی راه هم جیش کنم.&lt;br&gt;
آزمایشگاه خوب بود. سلام رساند. همکارمان هم گویا سرش شلوغ بوده نرسیده بیاید آزمایش‌گاه. ما هم که نوکر شل هستیم. لازم نیست خبرمان کند!&lt;br&gt;
کتاب «دختری که پادشاه سوئد را نجات داد» را چند شب پیش شروع کردم. کم‌کم می‌خوانم که گوشت تنم بشود از بس با مزه است این کتاب. مثل کتاب قبلی نویسنده‌اش.&lt;br&gt;
امروز هم رو به تمامی می‌رود. برگردم سر حل مسائل بهینه‌سازی.&lt;/p&gt;
&lt;h3&gt;سه‌شنبه شانزده سپتامبر دوهزار و چهارده&lt;/h3&gt;
&lt;p&gt;دیشب قولم را شکستم و نود تماشا کردم. بحث اخراج علی دایی و مدیرعامل مترسک و رییس پولدار هیأت مدیره و البته پول‌های یامفت. عادل فردوسی‌پور هیچ وقت مجری خوبی نبوده و ضعف‌هایش را برطرف نکرده که هیچ، الان روی اعصاب هم می‌رود. هنوز هم یاد نگرفته جانب‌دارانه وارد گفت‌وگو نشود. مزه‌پرانی هم می‌کند که معمولن بی‌موقع و نامربوط است. مسابقه پیامکی‌اش هم که بیشتر شبیه گدایی لایک است. باید زودتر خودش و برنامه‌اش را درست کند. اگرجه با این وضعیت صدا و سیمای دولتی برنامه‌اش بی هیچ رقیبی سال‌ها پربیننده خواهد ماند.&lt;br&gt;
طرفین دعوای دیشب را اگر بگذاریم کنار هم و جمع بزنیم با مجری فرهیخته دانش‌آموخته شریف، راحت می‌فهمیم که این مملکت حالا حالاها درست نمی‌شود.&lt;br&gt;
دیشب نود را تماشا نکردم. شنیدم. مشغول برنامه‌نویسی بودم. هرچند چندان مفید نبود.&lt;br&gt;
امروز هم یکی دو دقیقه‌ای از اینترنت استفاده کردم برای پیدا کردن داده‌های relperm. حسنش این بود که زود پیدا شد.&lt;br&gt;
صبح دستگاه را تر و تمیز کردم و مرتبش کردم. پمپ را دادم به تکنیسین الکترونیک که وصلش کند به کامپیوتر. دستگاه آمادهٔ کار است.&lt;br&gt;
کمی وقت تلف شد برای نصب citrix receiver. آخرش هم درست نشد. تقصیر خودم بود. نرم‌افزاری که زود نصب نشود گیرهای فنی بدی دارد که رفعش برای من سخت و در بسیاری موارد غیرممکن است. این بدترین موردی بود که در این چهار هفته از بابای آیدا سر زد. باید واقعن خودم را کنترل کنم. کافی است کمی شل بگیری. ناگهان خودت را می‌بینی توی سایت‌های جور واجور خبری مشغول به خواندن خبرهایی که به درد هیچ کجایت نمی‌خورد.  &lt;/p&gt;
&lt;h3&gt;چهارشنبه هفده سپتامبر دوهزار و چهارده&lt;/h3&gt;
&lt;p&gt;امروز حتی فرصت نشد این فایل را باز کنم از بس سرم شلوغ بود. از هشت و نیم صبح کار کردم تا شش و نیم عصر. یک نفس. از اینترنت استفاده مفصلی شد برای یافتن روش برون‌یابی منحنی تراوایی نسبی. آخرش هم از هانس پرسیدم. چقدر این مرد می‌داند.&lt;br&gt;
بعد از ظهر تمام وقت مشغول آنالیز داده‌ها بودم. ایدهٔ مختصری دارم که فکر کنم به جواب برسد.&lt;br&gt;
دستمال توالت‌های دانشگاه چیزی از کاغذ سمباده کم ندارد.&lt;br&gt;
با آیدا بازی کردم. الان به جایی رسیده که دیگر ادای باختن لازم نیست و خودش می‌برد.&lt;br&gt;
الان هم موهایش را خشک کردم. دستم را گرفته و خوابیده. هر از گاهی چیزی هم می‌گوید. ساعت نه و ربع است و از وقت خوابش گذشته. بروم به بقیه کار امروز برسم.&lt;/p&gt;
&lt;h3&gt;پنج‌شنبه هیجده سپتامبر دوهزار و چهارده&lt;/h3&gt;
&lt;p&gt;تمام روز به کدنویسی و آنالیز داده‌ها گذشت. یک و نیم ساعت جلسه گروه. یک ساعتی صحبت با تکنیسین و دانشجو. حدود پانزده دقیقه از اینترنت استفاده شد که می‌توانست نشود. الان رو به موتم. بخوابم.&lt;/p&gt;
&lt;h3&gt;جمعه نوزده سپتامبر دوهزار و چهارده&lt;/h3&gt;
&lt;p&gt;امروز آخرین روز کاری از یک ماه دوری از اینترنت بود. یک شنبه آینده می‌شود روز آخر و همه چیز را جمع‌بندی می‌کنم. اول باید روشن کنم که این یک ماه دوری کامل از اینترنت نبود. مثلن ایمیلم را مرتب چک می‌کردم یا کارهای بانکی را با اینترنت انجام می‌دادم. ولی وبگردی به صورت عام و خواندن خبر و وبلاگ به صورت خاص از برنامه زندگیم حذف شده بود. حتی خبر خوانم را هم یکی دو بار صفر کردم. جزییات بیشترش بماند برای یک‌شنبه.&lt;br&gt;
چیزی که کاملن حس کردم بالا رفتن بازده کاری بود. خیلی بهتر و مفیدتر بودم.&lt;br&gt;
امروز یکی دو بار به اینترنت سر زدم. برای راه انداختن remote desktop و برای چک کردن کامنت‌های وبلاگ. یک سایت علمی دیدم که به کارم ربطی نداشت و اصلن نباید سر می‌زدم. ولی در کل روز مفیدی بود. الان هشت و نیم شب است و من تازه فرصت کرده‌ام این فایل را باز کنم.&lt;br&gt;
هلند به یک دوست قدیمی ویزا نداده برای شرکت در کنفرانس. به دلیل تحریم. گفته‌اند تهدیدی برای امنیت یکی از کشورهای حوزه یورو است. می‌گویند دنیای غریبی است ولی به نظرم خیلی سرراست است. فقط خیلی تخمی است.&lt;br&gt;
پنج‌هزار تا کار دارم و خسته هم هستم. بخوابم. کارها بماند برای فردا.&lt;/p&gt;
&lt;h3&gt;شنبه بیست سپتامبر دوهزار و چهارده&lt;/h3&gt;
&lt;p&gt;فقط این را باز کردم که شنبه را هم نوشته باشم. بی‌حوصله‌ام.&lt;/p&gt;
&lt;h3&gt;یک‌شنبه بیست و یک سپتامبر دوهزار و چهارده&lt;/h3&gt;
&lt;p&gt;امروز چندان روز خوبی نبود در ترک اینترنت. کمی یوتیوب استفاده شد. یکی دو تا فروشگاه آنلاین بازی چک شد. ولی خواندن سایت‌های خبری همچنان تعطیل است. یادم نیست قرار بود چیزهایی دربارهٔ ترک اعتیاد به اینترنت بنویسم. ولی این‌ها چیزهایی است که این چند وقته فهمیدم:&lt;br&gt;
خواندن خبر به آدم احساس به روز بودن می‌دهد. ولی احساسم این است که بیشتر از به روز کردن اطلاعات، باعث تغییر دیدگاه می‌شود. زاویه دید آدم هم که تغییر کرد می‌رود دنبال مقاله‌هایی که در همان چارچوب و راستا حرف می‌زنند. آدم خیلی راحت می‌افتد در یک دور باطل. دور بودن از اخبار روز شاید از این نظر مفید باشد که خبرها بیات شده به آدم می‌رسند و از تحلیل‌های نوعاً چرتِ همراه خبر، خبری نیست.&lt;br&gt;
مقدار زیادی از وقت یک پژوهش‌گر صرف جستجو در داده‌های موجود و کارهای سایر پژوهش‌گران می‌شود. این کار بد نیست ولی باید خیلی خیلی کنترل شده باشد. اصولاً در دنیای امروز روی هر موضوعی که دست بگذارید یک نفر قبلن درباره‌اش فکر کرده یا حتی انجامش داده. ولی صادقانه و رک اگر باشم -و کمی بی‌ادب- نیاز به چاپ مقاله باعث شده که پژوهش‌گران به موضوع‌های خوب پژوهشی برینند. موضوع را دستمالی کنند. مقالاتی منتشر کنند که خیلی سطحی است و فقط موضوع بعضاً جذابی را به گند کشیده. گاهی هم -به هر دلیلی- به نظر می‌رسد مسأله‌ای حل شده ولی عملاً فقط در مقالاتی مطرح شده. همین است که گاهی جستجوی سطحی و کار عملی بیشتر حتی اگر به تکرار بینجامد، در نهایت برآیند مفیدتری دارد.&lt;br&gt;
نِردها وقت زیادی را در آزمودن روش‌های مختلف حل یک مسأله صرف می‌کنند. باید و باید و باید این قضیه را کنترل کرد. معادله‌ای را که می‌شود با بیست نرم‌افزار حل کرد لازم نیست با هر بیست تا حل شود. یکی کافی‌ست. همین‌گونه است نوشتن وبلاگ، تایپ مقاله و  .... این موضوع وقت من را زیاد می‌گرفت. دارم خودم را محدود می‌کنم. محدودیت همیشه بد نیست. تحریم اما همیشه بد است.&lt;br&gt;
سایت‌هایی هستند که مقالات تحلیلی غالباً طولانی و پرمحتوایی می‌نویسند. یک قانون کلی وجود دارد. اگر کیفیت مقاله‌ها واقعاً بالا باشد، روزی در قالب مجموعه مقالات منتشر خواهند شد. بهتر است منتظر انتشار کتاب باشیم. یک‌نفس خواندن یک موضوع آموزنده‌تر است از نوک‌زدن و بریده‌خوانی.&lt;br&gt;
ایمیل را ترجیحاً با ایمیل کلاینت چک کنید نه با وب‌میل. همین‌که از صفحه وب‌میل یاهو خارج می‌شوید اخبار سلبریتی‌ها با عناوین جذاب و عکس‌هایی بسی جذاب‌تر می‌رود در چشم آدم. خودتان را بابت کلیک کردن روی این خبرها ملامت نکنید. آدم‌هایی هستند که پول می‌گیرند و این صفحه‌ها را طوری طراحی می‌کنند که با روح و روانتان بازی کند. خودتان را تا می‌توانید از این صفحه‌ها دور نگه دارید.&lt;br&gt;
با بچه‌های گروه صحبت می‌کردم درباره ترک اعتیاد به اینترنت. همکار برزیلی گفت بدون فیس‌بوق نمی‌تواند زندگی کند. وقتی شنید عضوش نیستم گفت نود درصد مشکل حل است. دوباره فکر کرد و گفت نود و پنج درصد و سرش را انداخت روی اسمارت فونش. از هر دو دوری کنید: شبکه‌های اجتماعی و اسمارت‌فون‌ها. پیشنهاد علی هم خوب بود. می‌شود برای اسمارت فون سرویس اینترنت نگرفت یا خاموشش کرد.&lt;br&gt;
اصطلاحی هست به نام pet project. به کاری گفته می‌شود که در کنار کار اصلی‌تان به عنوان یک پروژه جانبی و شخصی انجام می‌دهید. گاهی همه‌ٔ روز کاری یا تعطیل آدم مفید نیست. بی‌حالی، مریضی، شیرازیت، ناامیدی، تغییرات بیولوژیک، آب و هوا، زن و بچه، همکارِ گشاد و هزار دلیل دیگر. پروژه‌های شخصی را می‌شود در این زمان‌ها انجام داد. در مورد پژوهش‌گران بیشتر اوقات به درد کارشان هم می‌خورد.&lt;br&gt;
این جمله را بدهید با آب طلا بنویسند، قاب خاتم بگیرید و میخ کنید بالای میز کارتان: «اینترنت جانشین کتاب و استاد نشده و حالا حالاها هم نمی‌شود». ویکیپدیا منبع خوب و حتی گاهی مطمئنی است. ولی ورق زدن یک تکست‌بوک کلاسیک مشکل شما را اکثراً خیلی سریع‌تر حل می‌کند تا زیر و رو کردن صدها صفحه ویکیپدیا و صفحه‌های مشابه. همچنین است صحبت با یک آدم اهل فن. این را بارها تجربه کرده‌ام و در چهار هفته اخیر هم یک بار دیگر تجربه شد. یک ساعتی که با هانس صحبت کردم هم مشکلم را حل کرد و هم به هردویمان ایده‌هایی داد در رابطه با فهم مسأله‌ای که درگیرش هستیم. این آخری را جدی بگیرید: صحبت رودررو به دو تا آدم کمک می‌کند. جستجو در اینترنت احتمالاً به هیچ کس.&lt;br&gt;
موارد دیگری هست که اگر یادم بیاید در پست هفتهٔ آینده می‌نویسم.&lt;/p&gt;&lt;/div&gt;</description><category>ترک اعتیاد به وب</category><guid>http://persian.simulkade.com/posts/one-month-without-browsing-part-iv.html</guid><pubDate>Sun, 21 Sep 2014 11:26:33 GMT</pubDate></item><item><title>یک ماه بدون وب‌گردی - هفته سوم</title><link>http://persian.simulkade.com/posts/one-month-without-browsing-part-iii.html</link><dc:creator>عین‌ الف‌ الف</dc:creator><description>&lt;div&gt;&lt;h3&gt;یک شنبه هفت سپتامبر دوهزار و چهارده&lt;/h3&gt;
&lt;p&gt;کتاب، بازی با آیدا، دوستان.&lt;/p&gt;
&lt;h3&gt;دوشنبه هشت سپتامبر دوهزار و چهارده&lt;/h3&gt;
&lt;p&gt;گلودرد و کمی درد معده. از خانه کار می‌کنم که به دستشویی نزدیک‌تر باشم. برای آخر هفته سه تا کار داشتم که هیچ‌کدام انجام نشد. امروز صبح زود چند تا ایمیل فرستادم و کارها را مرتب کردم. الان مشغول نوشتن هستم. اینجا نه. نوشتن خلاصه مقاله.&lt;br&gt;
مغزم هنگ کرده. نیاز به مطالعه دارم و فرصتی برای مطالعه نیست. یعنی هست ولی کافی نیست. باید روی یک موضوع تمرکز کنم (نه آنی که آیدا می‌گوید).
امروز فکر می‌کنم کمی وقت تلف کردم. چطور می‌شود ذهن آرام و متمرکز داشت؟&lt;br&gt;
باز هم از اینترنت استفاده کردم. در حد سه چهار دقیقه. مشکل تمرکز دارم. باید خودم را کنترل کنم.&lt;br&gt;
فردا دانشجوی مهمان داریم و من مسوولش هستم. سه ماه این‌جا می‌ماند و از الان عزا گرفته‌ام. باید از روز اول جدی برخورد کنم و بگویم باید امسال منظم‌تر باشد. پارسال بیچاره شدیم از دستش.&lt;br&gt;
امروز روز خوبی در ترک اینترنت نبود. باید یک سری کار کاغذی برای خودم درست کنم که از کامپیوتر دورم کند.&lt;br&gt;
کارها کم و بیش جلو می‌رود. ساعت هفت و نیم است و همچنان پشت کامپیوتر هستم. مغزم خالی خالی است. فردا روز خیلی شلوغی دارم. امشب باید حسابی کتاب بخوانم که فردا انرژی کار داشته باشم.  &lt;/p&gt;
&lt;h3&gt;سه‌شنبه نه سپتامبر دوهزار و چهارده&lt;/h3&gt;
&lt;p&gt;صبح پیاده آمدم دانشگاه. به این نتیجه رسیدم که تا یک سال آینده شرایط ورزش با برنامه ندارم. بهترین کار همان پیاده‌روی است. رفت و برگشت مجموعن شش کیلومتر. امروز صبح سه کیلومترش بیست دقیقه طول کشید. می‌توانستم سریع‌تر هم باشم. خوردم به ترافیک دوچرخه‌ها. یک راه بهتر پیدا کردم که به ترافیک نخورم. مشکلش فقط (به قول آیدا هتط) این بود که خیس عرق بودم. الان صورت شسته و ترگل ورگل نشسته‌ام به کار. صبح مقاله‌ای را که دیروز با روحی بحث کرده بودیم گرفتم. بخشی از گزارش را تایپ می‌کنم. &lt;br&gt;
یک نگاه مختصری کردم به تعداد دانلود نرم‌افزارم. باید مغزم را از مسائلی این‌چنین بی‌مورد خالی کنم. کار راحتی نیست.&lt;br&gt;
امروز دانشجوی مهمان می‌آید. دختر برهمن هندی دانشجوی دانشگاه آیوی لیگ آمریکایی. سه ماه مصیبت داریم.&lt;br&gt;
دانشجو آمد و کارهایش را کرد و رفت خانه استراحت کند. خبر خوب هم داشت. دارد ازدواج می‌کند و کار هم پیدا کرده. ازدواجش البته فعلن فقط موافقت خانواده‌ها را دارد و خودشان مانده‌اند. برای جزییات بیشتر درباره بعد نژادپرستانه مسئله به سیستم طبقه‌بندی انسان‌ها در هند و نحوه ازدواج‌شان مراجعه شود. اگر حالش بود فردا درباره‌اش کمی اینجا می‌نویسم. به کتاب «ببر سفید» هم می‌توانید مراجعه کنید.&lt;br&gt;
حالا این‌که حجله رفتن یک مرد برهمن هندی و کار پیدا کردن زنش (داشتم اینجا کمی بی‌ادب می‌شدم) چه خوبی برای من دارد بماند.&lt;br&gt;
گزارش را گذاشته‌ام جلوی رویم و دارم یک خلاصه مقاله از رویش می‌نویسم. تا آخر این هفته وقت داریم برای نوشتن و فرستادن خلاصه مقاله.&lt;br&gt;
بابای آیدا هستم یک مسافر: ده دقیقه وقت تلف کردم برای تماشای یک ویدیو درباره یک نرم‌افزار نفتی. هرچند که باید در آینده یاد بگیرم، ولی الان کارهای مهم‌تری داشتم.&lt;br&gt;
خلاصه را تقریبن نوشتم. هم اتاقی دارد با همکارش صحبت می‌کند. صحبت کردن هلندی‌ها خیلی به دعوا شبیه است. به شدت روی مخ هستند. حالا صحبت به جهنم کاش وسط کار هی آدامس باد نمی‌کرد و نمی‌ترکانید.&lt;br&gt;
این نمی‌ترکانید را که نوشتم یاد فعل صرف کردن آیدا افتادم. یک بار باید افعال فارسی را که صیغه ماضی‌اش را نشنیده و از خودش می‌سازد این‌جا لیست کنم. مثلن به کاشتن می‌گوید کاریدن یا گاهی کاشتیدن. شنیدن را شنویدن (داشتم می‌شنویدم).&lt;br&gt;
یک تکنیسین داریم که خیلی پرکار است. هر کاری داشته باشیم زود انجام می‌دهد. فقط خیلی غر می‌زند. دائم می‌پرسد فلان کارت انجام شد. چرا این را از اول نگفتی. چرا دیر گفتی. چرا زود گفتی. چرا این ماده را که دیروز رسیده هنوز استفاده نکردی. فکر نکنید من ایرانی با این اخلاقش مشکل دارم‌ها! خود هلندی‌ها هم شاکی‌اند از دستش. یک مقدار هم اعتماد به نفسش بیش از حد معمول بالاست حتی با استانداردهای هلند. خلاصه که امروز هم تمام وقت من را گرفت. باید توجیه‌ش کنم که خودم هم کار و زندگی دارم و وقتی دانشجوی جدید می‌آید قرار است راهنمایش باشم نه مامانش. این مشکل را مردم ایران با دین و دولت دارند و برعکس.&lt;br&gt;
خسته شدم. جمع کنم بروم خانه. امروز کمی از گوگل استفاده کردم. فکر کنم لزومن بد نبود. ولی بهتر است مطالبی را که فکر می‌کنم مفید است پرینت کنم و سر فرصت بخوانم.  &lt;/p&gt;
&lt;h3&gt;چهارشنبه ده سپتامبر دوهزار و چهارده&lt;/h3&gt;
&lt;p&gt;صبح کامنت علی را دیدم. اولین کامنت این وبلاگ. جواب هم دادم البته. یک مقاله جدید هم توی به روزرسانی scholar دیدم که فکر کنم به درد یکی از کارهای قبلی‌ام می‌خورد. این از اینترنت بازی‌های امروز. صبح دانشجوی مهمان مخم را خورد. صدایش آنقدر بلند بود که استاد همسایه آمد و کمی دعوایش کرد. خدا پدر و مادرش را بیامرزد. نجاتم داد.&lt;br&gt;
دانشجوی خودم هم آمد. داده‌های خوبی داریم و فکر کنم تز خوبی می‌شود.&lt;br&gt;
ساعت یازده و نیم است و هم دستشویی دارم هم گشنه‌ام. کمی می‌نویسم و بعد غذا می‌خورم.&lt;br&gt;
بابای آیدا هستم یک مسافر! الان دو تا کتاب خریدم آنلاین. لازم هم نبود. در چارچوب سیستم اخلاقی من‌درآوردی خودم که کتاب الکترونیکی را دانلود می‌کنم و می‌خوانم. اگر خوشم آمد و نویسنده‌اش هم زنده بود کتاب را می‌خرم. اگر خوشم نیامد هم که دیگر هیچ. بعدش قیمت ارز را چک کردم از سایت مثقال. حساب بانکی را چک کردم باز هم آنلاین. این شد سه تا اشتباه.&lt;br&gt;
گزارش را می‌نویسم. استرس ملایمی هم دارم که نمی‌دانم چرا. آخرش این استرس همه ما را می‌کشد.&lt;br&gt;
باز هم ویار مرغ سوخاری دارم. هوس لواشک نیست. شاید به خاطر معده. همبرگری هم اگر باشد خیلی مایلم. برای نهار دوم سه تا انتخاب دارم: نان و پنیر، نان و ماست، نان و عسل. دل صاب‌مرده ولی ساندویچ کباب کوبیده داغ می‌خواهد با گوجه کبابی و ریحان و نان لواش. یا چند تکه مرغ سوخاری نرم و پرچرب. یا یک عدد همبرگر خانگی با نان ساندویچی ایرانی و خیارشور و گوجه و کاهوی خوردشده. یا یک تکه بادمجان سرخ شده با تخم مرغ نیمرو و گوجه سرخ شده که روی هم پیچیده شده باشد لای نان لواش نازک. یا اصلن بگو یک ظرف سیب‌زمینی سرخ‌کرده با سس مایونز ترش. سوال اینجاست که چرا هوس غذای برنجی ندارم؟ نکند دچار این بیماری بی‌اشتهایی شده باشم؟ همین که مدل‌های لباس می‌گیرند و از گرسنگی می‌میرند؟ الان متوجه شدم هوس پیتزای گوشت و قارچ هم دارم. حتی به پیتزای تن ماهی هم راضی‌ام. این را وقتی آدم‌های آینده، که غذایشان بی هیچ شک و شبهه‌ای پیتزای ویژه مورچه است روی نان ملخ، بخوانند حالشان از این بدسلیقگی ما به هم می‌خورد.&lt;br&gt;
و اما آخر وقت امروز است. امروز روز خوبی نبود از نظر بازده کاری. هیچ کدام از کارهایی که توی برنامه‌ام بودند تمام نشدند.  &lt;/p&gt;
&lt;h3&gt;پنج‌شنبه یازده سپتامبر دوهزار و چهارده&lt;/h3&gt;
&lt;p&gt;سومین روزی است که پیاده می‌آیم دانشگاه. حدود بیست و پنج دقیقه تا نیم ساعت طول می‌کشد بسته به میزان ترافیک و گشادی، اولی دلفت و دومی yours truly. می‌چسبد ولی خیس عرق هستم اینجا. کمی صورت و گردنم را آب می‌کشم توی دستشویی. دراز و نشست هم می‌روم روزی سی تا. شنا هم روزی بیست تا چهل تا بسته به مورد دوم که قبلن ذکرش رفت. همه این‌ها را فقط به خاطر این شکم لامذهب می‌کنم که بتواند بیشتر بلمباند!&lt;br&gt;
صبح باز هم حمله اینترنت دست داد. حتی مرورگرم را باز نکردم. حمله اینترنت خیلی مرموز به آدم دست می‌دهد. اولش به اسم کار علمی و مفید مرورگر را باز می‌کنی. بعدش یک نگاه کوچک به فیدخوان. بعدش یک نگاه کوچک‌تر به عناوین خبرها. چهار تا کلیک بعدتر وقت ناهار است. دیشب فیدخوانم را باز کردم و همه پست‌های جدید را پاک کردم. حتی لیست مقالات جدید که برایم می‌آید. الان نسبتن پاکم. یکی دو روز وقت آزاد می‌خواهم برای کار روی مقاله‌های آماده و نیمه‌آماده. راستش یک هفته.&lt;br&gt;
هنوز عادت نکرده‌ام آخر هر پاراگراف دو تا فاصله باید گذاشت برای ایجاد پاراگراف جدید. الان ذهنم مشغول یک مساله بهینه‌سازی شده که چند دقیقهٔ دیگر ولش می‌کنم. الان فهمیدم که با شیفت و ان می‌شود همزه کوچک گذاشت روی حروف. خوشم آمد. مغزم دچار اغتشاش است. کمی هم anxiety دارم. راه حلش را هم کم و بیش می‌دانم. دلم می‌خواهد نیم ساعتی قدم بزنم و موسیقی بشنوم. امروز خیلی کم وقت تلف کردم. الان ساعت یک و بیست و شش دقیقه است و حس می‌کنم به اندازه یک روز کامل کار کرده‌ام. یک گپ علمی خوب هم بد نبود. یا حتی کمی کدنویسی. می‌روم سراغ آنالیز داده‌ها.
امروز وقت زیادی صرف اینترنت شد. دنبال یک تنظیم‌کننده فشار می‌گشتم. این که توی آزمایشگاه داریم خوب کار نمی‌کند و فکر کنم وقتش شده عوضش کنیم. هم الکترونیکی پیدا می‌شود هم آنالوگ. توی یوبسایت‌های دو تا کمپانی معروف دنبال وسیلهٔ مناسب گشتم. با هر دو تا هم تماس گرفته‌ام برای قیمت. یکی‌شان جواب داد و اطلاعات خواست. آن یکی را هنوز منتظرم.&lt;br&gt;
یکی از دز اتاق رد می‌شد و ازمان عکس گرفت. صدای دوربینش هم آمد. فکر کنم یکی‌مان دارد کار مهمی می‌کند.&lt;br&gt;
برای امروز بس است. میروم خانه. اگر آیدا گذاشت دوست دارم از خانه کار کنم.   &lt;/p&gt;
&lt;h3&gt;جمعه دوازده سپتامبر دوهزار و چهارده&lt;/h3&gt;
&lt;p&gt;بابای آیدا هستم یک مسافر! دیروز عصر در مجموع یک ساعتی به گشت و گذار در اینترنت گذشت. خیلی هم البته ولگردی نبود. داشتم فکر می‌کردم کمی از منطقه آرامشم خارج شوم. منطقه آرامشم برنامه‌نویسی با متلب است برای آنالیز داده‌های آزمایشگاهی و رسم نمودار. متلب اما نرم‌افزاری است بسی گران قیمت برای آدم غیر دانشگاهی. این را البته برای ایران در نظر نگیرید که همه چیز مفت است. این‌جا دانشگاه و شرکت‌ها عادت بدی دارند که برای نرم‌افزار پول می‌دهند. آدم‌ها هم حتی گاهی پول می‌دهند.&lt;br&gt;
به هر حال داشتم فکر می‌کردم شروع کنم به انتقال بعضی از کدهای کمی پیچیده (در مقیاس کار من البته) از متلب به اکتاو، سای‌لب، پایتون، و جولیا. استفاده از اکتاو راحت‌تر است. سای‌لب و پایتون را خوب بلد نیستم و جولیا ادیتور مناسبی برای دیباگ کردن ندارد. ولی فعلن با جولیا شروع کرده‌ام که ابزارهای بهینه‌سازی خوبی دارد. می‌خواهم کمی هم از آن حالت کلاسیک نوشتن مسائل بهینه‌سازی خارج شوم. نوشتن یک تابع هدف و یافتن مجهول‌ها با یک الگوریتم کلاسیک و جابجا کردن حدس‌های اولیه برای رسیدن به بهترین جواب. دوست دارم کار با برنامه‌نویسی ریاضی را تجربه کنم. سر فرصت.&lt;br&gt;
آقا رضا -عمو کوچیکه آیدا- دانشگاه شیراز قبول شده مهندسی شیمی. به به! کلن یک حال خوشی به ما دست داده الان. شانزده سالی اختلاف سنی داریم تقریبن. آدم نسبت به برادر اینقدر کوچک‌تر حس برادری-پدری همزمان دارد. بسی حس خوبی است.&lt;br&gt;
یک جمله قصار تخمی هم بنویسم این عصر جمعه‌ای. بزرگ‌ترین و تخمی‌ترین درد بشر «احساس مسوولیت» است.&lt;br&gt;
این هفته هم به خیر گذشت. خدا خیر بدهد صدهزار بار به روزبه.&lt;br&gt;
بروم این پست را هوا کنم.&lt;/p&gt;&lt;/div&gt;</description><category>ترک اعتیاد به وب</category><guid>http://persian.simulkade.com/posts/one-month-without-browsing-part-iii.html</guid><pubDate>Fri, 12 Sep 2014 11:26:33 GMT</pubDate></item><item><title>یک ماه بدون وب‌گردی - هفته دوم</title><link>http://persian.simulkade.com/posts/one-month-without-browsing-part-ii.html</link><dc:creator>عین‌ الف‌ الف</dc:creator><description>&lt;div&gt;&lt;h3&gt;یک شنبه سی و یک آگوست دو هزار و چهارده&lt;/h3&gt;
&lt;p&gt;دیشب بعد از رفتن مهما‌ن‌ها پنج دقیقه‌ای رفتم و از یوتیوب یک ویدیو دیدم. کانال screen junkies هر یکی دوهفته یک بار کلیپی دارد به اسم honest trailer. اکثر وقت‌ها با مزه است. دیروز کتاب هم نخواندم. خیلی خسته بودم.
خیلی دوست داشتم نتیجه بازی‌ها و گل‌ها را ببینم. تحمل! باید برای همه‌ی این عادت‌ها دنبال جایگزین باشم. متأسفانه نمی‌شود همه را با کتاب و رمان جایگزین کرد. برنامه‌نویسی هم زیادی فسفرسوز است و البته تمرکز می‌خواهد.
از تمرکز گفتم یادم آمد که آیدا به گوزیدن می‌گوید تمرکز کردن. به گوز هم می‌گوید تمرکز. بچه که بود یک بار گوز از دهنم پرید (لغتش البته) و آیدا گرفت و یکی دو بار تکرار کرد. ادب و این‌ها به کنار لغت قشنگی‌ست. گفتم زشت است فردا جلوی جمع بگوید. یادش دادم که به این کار می‌گویند تمرکز کردن. دختر هنوز هم می‌گوید. خودمان هم می‌گوییم.
رفتم مهمانی و برگشتیم و چه کباب کوبیده‌ای. ویندوز کامپیوتر دوستمان مشکل داشت. داشتم فکر می‌کردم که راحی هست برای جایگزین ویندوز با لینوکس برای کامپیوترهای خانگی؟ 
برنامه‌های لازم که بدون مشکل روی هر دو سیستم نصب می‌شود یا در لینوکس معادل سرراست دارد: مرورگر، برنامه‌های تماشا و ویرایش تصویر، تماشای فیلم و شنیدن موسیقی، پرینتر و درایورهایش، آفیس و برنامه‌های مربوطه تا حدودی.
برنامه‌هایی که معمولن فقط روی ویندوز نصب می‌شود و روی لینوکس معادل سرراست ندارد: آفیس مایکروسافت، اکثر برنامه‌های مربوط به گجت‌ها شامل موبایل، نویگیتور، دوربین. اکثر سی‌دی‌های آموزشی که همراه کتاب‌ها هستند.
شخصن برای اجرای سی‌دی مزخرف کتاب هلندی به ویندوز نیاز داشتم و مشکل با winehq هم حل نشد. مجبور شدم ویندوز را با ویرچوال منجر نصب کنم. چندباری هم به word نیاز داشتم برای فایل‌هایی که دریافت کرده بودم. گاهی نرم‌افزار معادل وجود دارد و خیلی هم سرراست است و از نرم‌افزارهای معادل در ویندوز هم خیلی بهتر است مثل calibre برای ایبوک ریدرها و goldendict برای انواع مختلف دیکشنری. گاهی نرم‌افزار با کمی نردبازی راه می‌افتد مثن برای بیشتر پخش‌کننده‌های ام‌پی‌تری. گاهی هم مشکلات کوچکی هست که در ویندوز خیلی راحت‌تر حل می‌شود مثل تغییر سایز عکس‌های دیجیتال.
هر کسی بخواهد لینوکس را روی کامپیوترهای خانگی ببیند باید مشکلاتی را که حل کردنش کمی (و واقعن فقط کمی) نرد بودن می‌خواهد، برای کاربرهای معمولی حل کند.
برگردیم به استفاده از اینترنت: بابای آیدا هستم یک مسافر. امروز از livescore نتیجه بازی پرسپولیس را دیدم. چند دقیقه قبل هم نتیجه بازی بارسلونا. نگاهی هم کردم به جدول لیگ‌های اروپایی. دیشب هم نحوه ذخیره کردن کدهای وبلاگ روی github را برای مریم توضیح دادم. این هم اعترافات امروز.
امروز خیلی با آیدا بازی کردم. به کارهای خودم نرسیدم. احتمالن باید هر روز یکی دو ساعت بیشتر از وقت اداری و وقت اضافه آزمایش‌ها دانشگاه بمانم برای جمع و جور کردن کارهای شخصی. مشکل این است که این بیشتر ماندن خسته‌ام می‌کند و فردایش بازده لازم را ندارم. باید فکری کرد.&lt;/p&gt;
&lt;h3&gt;دوشنبه یک سپتامبر دو هزار و چهارده&lt;/h3&gt;
&lt;p&gt;دیشب خیلی بد خوابیدم. یک کتاب جدید شروع کردم. موسیقی برای به آتش کشیدن. music for torching. کتاب‌هایی را دوست دارم که بین واقعیت و تخیل قدم می‌زنند و پای‌شان به سمت هیچ‌کدام نمی‌لغزد. این کتاب کمی روی مرز زیگ‌زاگ می‌رود. هرچند بدم نیامده. آنقدر خوابم نمی‌امد که یک‌چهارم کتاب را خواندم. ساده و روان نوشته شده و راحت می‌خوانم. چند روز قبل خواستم lowland را شروع کنم ولی متنش برای سطح زبان من سخت بود. می‌فهمیدمش ولی زیادی انرژی می‌خواست برای یک کتاب روایی.
صبح رفتم آزمایشگاه و دستگاه را تحویل دانشجویم دادم. اسهالش خوب شده و برگشته. برایش توضیح دادم چه کارهایی باید بکند. داده‌های مربوط به آزمایش و مواد مصرفی را آنالیز کردم و برایش فرستادم. هفته قبل با دستگاه اندازه‌گیری کشش سطحی کار می‌کردم که بسی مفرح بود. جواب‌های خوبی هم داد.
چند دقیقه قبل رفتیم برای سخنرانی سال نوی تحصیلی. خبر خاصی نبود.
امروز باز هم روی گزارش کار می‌کنم. داده‌ها آنالیز شده و آماده هستندو روش آنالیز را دارم شرح می‌دهم. داده‌های خوب و مرتبی هستند. گزارش هم سر و شکل خوبی گرفته. امیدوارم بشود هر فصلش را به شکل یک مقاله درآورد.
احسان هستم یک مسافر: از google scholar استفاده کردم برای کپی کردن فرمت بیبتک یکی از رفرنس‌ها. البته فکر کنم می‌شود جزو تأثیرات خوب مواد دز نظرش گرفت.
ساعت دو بعد از ظهر است. نتیجه مصاحبه‌های جذب استاد اعلام شده و حمید کمی غمگین است. به من هم حمله‌ی بی بی سی دست داد همین الان که مهار شد. آزمایش کربنات خوب جلو می‌رود نسبتن. افت فشار قابل توجهی مشاهده نمی‌شود ولی با توجه به تراوایی بالای مغزه (چه حس فارسی شدیدی به ما دست داد الان) قابل قبول است. 
مغزم هنگ کرده و توان نوشتن به حداقل رسیده. نیاز شدیدی به تمرکز دارم (نه آنی که آیدا می‌گوید). خوابم هم می‌آید. از آن هفته‌هایی است که بهتر است آزمایشگاه باشم یا کد بنویسم. دانشجو یادش رفته اول gas injection انجام دهد و صاف رفته سراغ تزریق هم‌زمان مایع و گاز. جوان‌‌های حواس‌پرت. ما که جوان بودیم اصلن حواسمان پرت نبود. پرت هم اگر می‌شد یک &lt;em&gt;دوش&lt;/em&gt; کوچک می‌گرفتیم دوباره حواسمان جمع می‌شد. ای روزگار.
کمی جولیا بازی کردم. نمودار کشیدنش تقریبن فرقی با متلب ندارد اگر از پای‌پلات استفاده کنم. فقط باید یک تابع بنویسم برای تنظیم اندازه شکل و فونت‌ها.
ویار دارم. وقتی دپرس هستم و کارم خوب جلو نمی‌رود دوست دارم بخورم. خوردنی‌هایی که امروز هوس کرده‌ام عبارتند از لواشک، لواشک،پسته، لواشک، مرغ سوخاری، لواشک، ماست پرچرب با عسل (صرف شد)، بادام شور (چندتایی داشتم و خوردم)، گز پسته‌ای که روزبه داده (کنترل کردم و نخوردم)، لواشک، غیر قابل نوشتن (technically not edible)، بادام هندی، قهوه (جندتایی خورده‌ام)، هلو (خوردم)، شلیل (خوردم)، مرغ سوخاری، مرغ سوخاری، لواشک، کشک و بادمجان، یک برش پیتزا، سیب‌زمینی سرخ‌کرده یا تنوری، لواشک. زنگ بزنم به آیدا.
دختر باید کم کم از استخر برگشته باشد. من هم دارم جمع می‌کنم بروم خانه. 
بابای آیدا هستم یک مسافر! امروز یک بار روی یک لینک کلیک کردم. کنجکاوی بی‌مورد. هرچند لینک علمی بود ولی به کارم ربطی نداشت.
امشب هوس خواندن کتاب دارم. دختر اگر خسته باشد و زود بخوابد فکر کنم ۶۰-۷۰ صفحه‌ای بخوانم.&lt;/p&gt;
&lt;h3&gt;سه شنبه دو سپتامبر دوهزار و چهارده&lt;/h3&gt;
&lt;p&gt;این کتابی که می‌خوانم بسی صحنه دارد. صحنه‌ها هم بسیار پررنگ و بی‌رحمانه (نه خشن) توصیف می‌شوند. هنوز هم سادگی جملاتش را دوست دارم. سریع و خوب جلو می‌رود.
دیشب بعد از مدت‌ها شام نخوردم. یعنی البته که ناخنک زدم به غذای خوشمزه مادر و دختر. ولی شام رسمی نخوردم. کامپیوتر هم که همچنان خاموش و اینترنت تعطیل. در چنین شب‌هایی معمولن نود می‌دیدم. ولی باید روی ترک اعتیاد جدی بود.
امروز به آزمایشگاه سر زدم. سنسورهایی که برای اندازه‌گیری اختلاف فشار استفاده می‌کنم مناسب این آزمایش نیستند. باید فردا بودجه را چک کنم ببینم می‌شود یکی خرید یا نه. اگر این آزمایش و آزمایش هفته بعد جواب خوب بدهد می‌شود خیلی به آینده کار امیدوار بود.
بابای آیدا هستم یک مسافر! امروز دوبار از ویکیپدیا استفاده کردم برای اطمینان از صحت استفاده از دو اصطلاح که خیلی در محدوده دانش من نیست. ویکیپدیا می‌تواند وقت آدم را خیلی تلف کند و می‌تواند خیلی خیلی خیلی هم مفید باشد. ولی در هر حال جزو اعتیادهای نسل ما است به اینترنت.
همین الان (ساعت ۱۲:۲۴) دستم رفت برای باز کردن بی بی سی. بعد از ناهار معمولن یک نگاهکی می‌کردم به آخرین اخبار روز. فایده‌ای به حال من دارد؟ کاری در جهت تغییر اتفاقات تخمی دنیا از من برمی‌آید؟ نه! این نه را خوب یادتان باشد. ما هنر کنیم دور و ور خودمان را کمی تر و تمیز کنیم.
بابای آیدا هستم یک مسافر! روی پروفایل google scholar کلیک کردم. بعدش از آنجا روی یک مقاله دیگر کلیک کردم و بعدش روی یکی دیگر. فکر کنم پنج دقیقه‌ای هدر رفت. ای خاک بر سرم.
اوضاع بد نیست. دوست داشتم کمی وقت اضافه داشتم برای کار روی مقاله‌ها. روزهای کاری بیش‌تر از ده ساعت دانشگاه نمی‌مانم و آخر هفته‌ها هم با خانواده هستم.
اسهال شدیدی دارم. همه بدنم یخ کرده. قندم افتاده فکر کنم. موز خوردم. خوب بود. میزان قندش آن‌قدر بالا بود که حالم را کمی بهتر کند. گزارش هم بد جلو نرفته. چند تا شکل دیگر هست که باید بکشم و اضافه کنم به گزارش.
کمی استرس دارم. دوست دارم امروز زودتر تمام شود و برگردم خانه استراحت کنم و کتاب بخوانم. کمی سرگیجه هم دارم.
ساعت چهار و نیم است. سرگیجه رفته. اسهال و د‌ل‌پیچه هست. امشب باید میوه بخورم به جای شام.&lt;/p&gt;
&lt;h3&gt;چهارشنبه سه سپتامبر دوهزار و چهارده&lt;/h3&gt;
&lt;p&gt;آزمایش خوب جلو می‌رود. گزارش را چند خطی بیشتر ننوشتم. داشتم بخش آنالیز داده‌ها را می‌نوشتم که یک ایده خوب به ذهنم رسید. یکی دو ساعتی هست که مشغولش هستم. اگر جواب بدهد شاید بخشی از مشکلات آنالیز داده‌های آزمایش‌‌های تزریق کف حل شود.
الان یک دو تا حمله اینترنت دست داد. آن‌قدر مشغول بودم از طبح که هوس اینترنت نداشتم. یک لحظه تمرکزم کم شد و هوس کردم چرخی در عالم وب بزنم. البته که کنترلش کردم. این روزها نسبت به روزهای اول خیلی راحت‌ترم. مثل کاهش وزن است. اوایل که شام نمی‌خوری یا سالاد می‌خوری به خودت می‌گویی این کاهو و ماست که تمام شد اول ظرفش را از پنجره پرت می‌کنم بیرون بعدش خودم می‌پرم. البته که هیچ وقت نمی‌پری. ما ایرانی هستیم و خودمان را خیلی‌ی‌ی‌ی‌ی دوست داریم. سالاد هم بعد از چند وقت عادت می‌شود. ما ایرانی هستیم و به هر چیز مزخرفی زود عادت می‌کنیم.
برگردم سراغ داده‌های آزمایش. خلاصه‌اش این است که داده‌های افت فشار، درصد حجمی فاز مایع و درصد جریان گاز تزریقی (مردم تا به فارسی نوشتم) با دو رابطه به هم مربوطند. چیزی که این وسط باعث سازگاری (تقلب کردم از روی دیکشنری) این سه پارامتر در دو معادله می‌شود، پارامترهای تراوایی نسبی (امیدوارم ترجمه‌اش همین باشد) است. راحی پیدا کرده‌ام که معلوم می‌کند مدل تراوایی نسبی استفاده شده با این داده‌ها سازگاری دارد یا نه. معادلات را روی کاغذ نوشتم. الان می‌روم و با متلب تستش می‌کنم. وقتی اسکریپت‌های خیلی زیادی نوشته باشی در متلب دیگر لازم نیست از صفر شروع کنی. یکی از فایل‌های قدیمی را باز می‌کنی و می‌زنی به قلب دشمن.
کار تقریبن جواب داد. کاری را که قبلن شروع کرده بودم کامل شد و احتمالن می‌شود یک مقاله مختصر و مفید نوشت که کارهای قبلی را کمی کامل‌تر می‌کند. یک پیش‌نویس مختصر نوشتم. امشب و فردا کاملش می‌کنم و می‌فرستم برای روحی.
گشنه هستم. امروز از فرط هیجان چهار تا گز خوردم. باید فکری به حال این شکم بکنم.
دیروقت است. تعطیل کنم بروم سر خانه و زندگی.&lt;/p&gt;
&lt;h3&gt;پنج شنبه چهار سپتامبر دوهزار و چهارده&lt;/h3&gt;
&lt;p&gt;بابای آیدا هستم یک مسافر. امروز صبح آمدم دانشگاه. سایت EAGE را مجبور بودم چک کنم برای دیدن تاریخ کنفرانس و شرایط نوشتن خلاصه مقاله. یک بار هم گوگل مپ را باز کردم برای اینکه ببینم فاصله دانشگاه تا خانه از مسیری که هر روز پیاده می‌روم چقدر است. سه کیلومتر بود. این از اعترافات صبح.
عصر هم رفتم دفاع فرزاد. سایت کتابفروشی را نگاه می‌کردم که به قول این‌وری‌ها one thing lead to another و چهار تا کتاب از لیب‌جن دانلود کردم. این هم اعترافات عصرگاهی.
هوا به شدت گرم است و اتاق ما قابل سکونت نیست. کاش لپ‌تاپم بود و می‌رفتم بیرون کار می‌کردم.
خانه هستم و این را با لپ‌تاپ می‌نویسم. امروز خیلی مفصل از اینترنت استفاده کردم. دلیل هم داشت البته. لپ‌تاپم برای کار محاسباتی خیلی مناسب است. کامپیوتر دانشگاه خیلی خیلی مناسب‌تر. گاهی نیاز هست که از خانه به کامپیوتر دانشگاه وصل باشم برای اجرای کدهای سنگین. یک افزونه روی گوگل کروم هست که خیلی راحت می‌شود استفاده کرد ولی نگران امنیتش هستم. سیستمی هم که دانشگاه دارد بیشتر مناسب استفاده با ویندوز است. دنبال راه اتصال در لینوکس بودم. در ویندوز را‌ه‌های رسیدن به خدا معمولن یکی بیشتر نیست. ولی در گنو/لینوکس به تعداد نردهای دنیا راه هست برای رسیدن به خدا. باید یک راحتش را پیدا کنم.
کمی استرس دارم. دلیلش را فکر کنم می‌دانم. راهی هست برای رهایی از استرس یا دردی است غیر مردن آن را دوا نباشد؟
الان هم یک نگاه کوچکی می‌کنم به نحوه وصل شدن به کامپیوتر لینوکس. شاید هم فردا لپ‌تاپم را بردم و از همان دانشگاه امتحان کردم.&lt;/p&gt;
&lt;h3&gt;جمعه پنج سپتامبر دوهزار و چهارده&lt;/h3&gt;
&lt;p&gt;بابای آیدا هستم یک مسافر! صبح بالاخره uberwriter را دانلود کردم و نصب کردم. به صورت خاص وقتی با markdown فرمول می‌نویسم کمک می‌کند. فونت و بک‌گراند مناسب‌تری هم دارد. یک بار هم امروز دیکته درست اسم یک نوع سنگ ماسه‌ای را از گوگل چک کردم. نسبت به روزهای اول خیلی راحت‌تر خودم را کنترل می‌کنم. زمان مناسبی که به خاطر عدم استفاده از اینترنت به دست آورده‌ام را بیشتر خرج کتاب‌خواندن کردم. دو تا و نصفی کتاب خواندم. یکی را از وسطش ول کردم. امروز هم کتاب «دختری که پادشاه سوئد را نجات داد» گرفتم. البته کتاب کاغذی. امیدوارم به بامزگی کتاب قبلی باشد.
امروز خلاصه مقاله و یک توضیح کوتاه از روش کار مدل را می‌نویسم. تا امشب می‌فرستم برای روحی و هفته بعد برای شل جهت کسب اجازه. خیلی وقت است کنفرانس نرفته‌ام. امیدوارم مقاله را قبول کنند.
مقاله خوب جلو رفته. این را اگر بنویسم آخر هفته هم دو سه ساعتی می‌رود برای مقاله ژئوترمال. یک فصل از تز دانشجو را باید بخوانم. یک عصر هم مهمان هستیم. امیدوارم بچه‌ها اذیت نکنند.
دیشب یک ساعتی نشستم به نوشتن یک پست جدید برای وبلاگ انگلیسی. فکر کنم امشب تمامش کنم. کد را همان جا توی وبلاگ نوشتم و تستش نکردم. یادم رفته چطور باید عکس اضافه کنم به وبلاگ. کدش را از پست قبلی می‌شود کپی کرد. باید صبر کنم نسخه جدید octopress که درآمد و ملت حسابی برایش توضیح نوشتند امتحان کنم ببینم روی همین نسخه قدیمی بمانم یا بروم به نسخه جدید. یک زمانی هم اگر شد ببینم چطور می‌شود یک سر و صفایی به ظاهر این وبلاگ‌ها داد.
جمعه‌ها هوس وب‌گردی از همیشه بیشتر است. دوست دارم یک نگاهی بکنم به آخریم وضعیت توسعه نرم‌افزارهایی که استفاده می‌کنم، آنن‌هایی که استفاده نمی‌کنم 
ولی شاید در آینده استفاده کنم، آن‌هایی که استفاده نمی‌کنم و احتمالن در آینده هم استفاده نخواهم کرد. دیدن هیچ کدامشان فرقی در کارم ندارد. باید شروع کنم و مثل اواخر دوره لیسانس و کل دوره فوق لیسانس چند تا نرم‌افزار تجاری مربوط به کارم یاد بگیرم و اطلاعاتم را درباره آن‌هایی که بلدم به‌روز کنم. کار راحتی هم نیست و خیلی هم وقت‌گیر و خسته‌کننده است. احتمالن با نرم‌افزارهای مهندسی نفت شروع می‌کنم.
دو سه دقیقه دیگر باید بروم به جلسه ماهیانه کف. یکی از بچه‌ها برای بار پنجم در کمتر از یک سال اخیر قصد دارد کارش را ارائه کند. بسا انرژی. برویم.
بابای آیدا هستم یک مسافر! رادیو در گوش کار می‌کردم که اسم یک کتاب به گوشم خورد. سنسورها فعال شدند. با بازیگر فیلمی مصاحبه می‌کرد که بر اساس یک کتاب رمزآلود ساخته شده. رفتم آی‌ام‌دی‌بی، صفحه بازیگر مربوطه، اسم فیلم را پیدا کردم، اسم کتاب و نویسنده‌اش را دیدم، کتاب را از لیب‌جن دانلود کردم، بازش کردم، اول کتاب یک شعر کوتاه بود از اسمی که به نظر می‌رسید فارسی باشد:
I was born tomorrow
Today I live
Yesterday killed me
Parviz Owsia
اسم را سرچ کردم در ویکیپدیا. چیزی پیدا نکرد. به فارسی گوگل کردم. گویا شاعر و حقوقدانی ایرانی بوده. قبل از این که جلوتر بروم خودم را کنترل کردم. نکته این است: دانستنش چیزی به من اضافه نمی‌کند.
الان حالمان خوب است. هفته طولانی بود. هنوز هم ادامه دارد. می‌روم خانه این پست را هوا کنم و بروم سر نوشتن بقیه مقاله.
توی راه جوان مسیحی متدین صدایم کرد. اولش ترسیدم گفتم شاید از خط‌کشی رد نشدم و پلیس است می‌خواهد جریمه‌ام کند. هدفون را درآوردم و مظلومانه نگاهش کردم یعنی جریمه نکن. پرسید به خدا اعتقاد داری؟ مطمئن شدم پلیس نیست و خیالم راحت شد. احتمالن نفس راحتم را به حساب حلول روح مسیح گذاشت و شروع کرد به هدایت. می‌گفت که ده سال پیش همین جا روح مسیح در من حلول کرد و همه بدنم داغ شد. از همه گناهانم توبه کردم و پاک شدم. حالا می‌توانم بروم بهشت. تو به مسیح اعتقاد داری؟ گفتم نه! ولی عقیده تو برایم محترم است، من هم زور زده‌ام آدم خوبی باشم و از ده فرمان شما هم بدم نمی‌آید. ولی به تکامل اعتقاد دارم. گفت همه این‌ها که گفتی خوب است ولی به مسیح نیاز داری. بدون مسیح به بهشت نمی‌روی. گفتم اولش اینکه من مهندس نفت هستم و در هر حال جایم در جهنم است. بعدش هم من همین قدرش برایم بس است و بهشت هم نمی‌خواهم. این‌ها را که می‌گفتم همکارش هم آمد. شاید اگر از اول صحنه را سپرده بود به همکارش من هم داغ می‌شدم و چیزی در وجودم حلول می‌کرد از بس نورانی بود دختر جوان ترسا! دعوتم کرد به کلیسایشان.
و البته در آخر: بابای آیدا هستم یک مسافر. دنبال دو تا مقاله رفتم به سایت SPE. چند تا مقاله‌ای که خیلی به کارم مربوط نبود هم دانلود کردم. خسته‌ام. می‌روم بخوابم.&lt;/p&gt;&lt;/div&gt;</description><category>ترک اعتیاد به وب</category><guid>http://persian.simulkade.com/posts/one-month-without-browsing-part-ii.html</guid><pubDate>Fri, 05 Sep 2014 11:26:33 GMT</pubDate></item></channel></rss>